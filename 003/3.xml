<?xml version="1.0" encoding="UTF8"?>
<!DOCTYPE jvk SYSTEM "jvk.dtd">


<body>
<div class="page">
<div class="sribhashya" id="SB" data-title="श्रीभाष्यम्">
<div class="chapter" id="SB_C03" type="adhyaya" data-name="तृतीयोऽध्यायः">
<div class="section" id="SB_C03_S01" type="paada" data-name="प्रथमः पादः" data-title="तृतीयाध्याये प्रथमः पादः">
<div class="verse" type="sutra" id="SB_C03_S01_V01" data-adhikaranaID="SB_C03_S01_A069" data-adhikarana="तदन्तरप्रतिपत्त्यधिकरणम्">
<div class="versetext">तदन्तरप्रतिपत्तौ रंहति सम्परिष्वक्तः प्रश्ननिरूपणाभ्याम् ।। १ ।। </div>
<div class="bhashya" id="SB_C03_S01_V01_B1">अतिक्रान्ताध्यायद्वयेन निखिलजगदेककारणं निरस्तनिखिलदोषगन्धमपरिमितो-दारगुणसागरं सकलेतरविलक्षणं परं ब्रह्म मुमुक्षुभिरुपास्यतया वेदान्ताः प्रतिपादयन्तीत्ययमर्थः स्मृतिन्याय-विरोधपरिहारपरपक्षप्रतिक्षेपवेदान्तवाक्यपरस्परविरोधपरिहाररूपकार्य्यस्वरूपसंशोधनैस्तद्दुर्धर्षणत्वहेतुभिः सह स्थापितः; अतोऽध्यायद्वयेन ब्रह्मस्वरूपं प्रतिपादितम् । उत्तरेणेदानीं तत्प्राप्त्युपायैः सह प्राप्तिप्रकारश्चि-न्तयितुमिष्यते । तत्र तृतीयाध्याये उपायभूतोपासनविषया चिन्ता वर्त्तते। उपासनारम्भाभ्यर्हितोपायश्च प्राप्यवस्तुव्यतिरिक्तवैतृष्ण्यं, प्राप्यतृष्णा चेति; तत्सिद्धयर्थं जीवस्य लोकान्तरेषु सञ्चरतो जाग्रतः स्वपतः सुषुप्तस्य मूर्च्छतश्च दोषाः, परस्य च ब्रह्मणस्तद्रहितता, कल्याणगुणाकरत्वं च प्रथमद्वितीययोः पादयोः  ३.१.१  प्रतिपाद्यते । तत्र देहाद्देहान्तरङ्गच्छन्नयं जीवो देहान्तरारम्भहेतुभिर्भूतसूक्ष्मैः सम्परिष्वक्त एव गच्छति, उत नेति चिन्तायां-यत्र यत्र जीवो याति; तत्र तत्र भूतसूक्ष्माणां सुलभत्वादसम्प्ररिष्वक्तो यातीति प्राप्तम् । पश्चा-दपि पूर्वपक्षवीजान्युपन्यस्य निरसिष्यति ।</div>
<div class="bhashya" id="SB_C03_S01_V01_B2">तत्र सिद्धान्तमाह-तदन्तरप्रतिपत्तौ रंहति संपरिष्वक्तः- इति ।  ३.१.१  संज्ञामूर्तिकलृप्तिरिति मूर्तिशब्देन देहः प्रस्तुतः स तच्छब्देन परामृश्यते । तदन्तरप्रतिपत्तौ देहान्तरगमने भूतसूक्ष्मैः संपरिष्वक्तो जीवो रंहति गच्छतीत्यर्थः । कुतः प्रश्ननिरूपणाभ्यां, प्रश्नप्रतिवचनास्यां पञ्चग्निविद्यायामेवं प्रश्नप्रतिवचने आम्नायेते, श्वेतकेतुं किलारुणेयं पाञ्चालः प्रवाहणः कर्मिणां गन्तव्यदेशं, पुनरावृत्तिप्रकारं देवया-नपितृयाणपथव्यावर्त्तने, अमुष्यलोकस्याप्राप्तारं च, वेत्थेति पृष्ट्वेदमपि पप्रच्छ ‘वेत्थ यथा पञ्चम्यामाहुतावापः पुरुषवचसो भवन्ति’ इति । तत इमं पश्चिमं प्रश्नं प्रतिब्रुवंश्च द्यलोकमग्नित्वेन रूपयित्वा ‘तस्मिन्नेतस्मिन्नग्नौ देवाः श्रद्धां जुह्वति तस्या आहुतेः सोमो राजा सम्भवति’ इत्यादिना देवाख्या जीवस्य प्राणा अग्नित्वेन  ३.१.१  रूपिते द्युलोके श्रद्दाख्यं वस्तु प्रक्षिपन्ति, सा च श्रद्धा सोमराजाख्यामृतमयदेहरूपेण परिणमते; तं चामृतमयं देहं त एव प्राणाः पर्ज्जन्येऽग्नित्वेन रूपिते प्रक्षिपन्ति स; च देहस्तत्र प्रक्षिप्तो वर्षं भवति; तच्छ वर्षं त एव प्राणाः पृथिव्यामग्नित्वरूपितायां प्रक्षिपन्ति, तच्च तत्र प्रक्षिप्तमन्नं भवति, तच्चान्नं त एव पुरुषेऽग्नित्वरूपिते प्रक्षिपन्ति । तत्र तच्च रेतोभवति, तच्च त एव योषायामग्नित्वरूपितायां प्रक्षिपन्ति, तच्च तत्र प्रक्षिप्तं गर्भो भवति इत्युकत्वाह ‘इति तु पञ्चम्यामाहुतावापः पुरुषवचसो भवन्ति’ इत्येवं पञ्चम्यामाहुतौ हुतायामापः पुरुषशब्दा-  ३.१.१  भिलप्या भवन्तीत्यर्थः । एवमुक्ते पूर्वास्वप्याहुतिष्वनुवर्त्तमानानामेवापां सूक्ष्मरूपाणामिदानीं पुरुषाकारत्वं भवतीत्युक्तं भवति । अत एवं प्रश्नप्रतिवचनाम्यां देहहेतुभूतैर्भूतसूक्ष्मैः सह तत्र तत्र यातीति गम्यते ।। १ ।।  </div>
</div>
<div class="verse" type="sutra" id="SB_C03_S01_V02" data-adhikaranaID="SB_C03_S01_A069" data-adhikarana="तदन्तरप्रतिपत्त्यधिकरणम्">
<div class="leading_bhashya" id="SB_C03_S01_V02_I01"> नन्वापः पुरुषवचस इत्युक्तेऽपां पुरुषाकारपरिणामप्रतीतेर्गच्छता जीवेन तासामेव परिष्वङ्ग प्रतियते अतः कथं सर्वेषां भूतसूक्ष्माणां परिष्वङ्ग इति त तत्राह-  </div>
<div class="versetext"> त्र्यात्मकत्वात्तु भूयस्त्वात् ।। २ ।।  </div>
<div class="bhashya" id="SB_C03_S01_V02_B1">  तु शब्दश्चोद्यं व्यावर्त्तयति । देहारम्भिकाणामपां केवलानां न देहारम्भसम्भवः, देहाद्यारम्भाय हि तासां त्रिवृतं त्रिवृतमेकैकामिति त्रिवृत्करणम् । केवलानामपां श्रवणं तु तासां भूयस्त्वात्, देहे च लोहितादिभूय-स्त्वेनारम्भकेष्वपां भूयस्त्वं गम्यते ।। २ ।। </div>
</div>
<div class="verse" type="sutra" id="SB_C03_S01_V03" data-adhikaranaID="SB_C03_S01_A069" data-adhikarana="तदन्तरप्रतिपत्त्यधिकरणम्">
<div class="versetext"> प्राणगतेश्च ।। ३ ।।  </div>
<div class="bhashya" id="SB_C03_S01_V03_B1"> इतश्च भूतसूक्ष्मपरिषवक्तस्य गमनमिति गम्यते, उत्क्रामति जीवे प्राणानां तदनुगतिः श्रूयते, ‘तमुत्क्रामन्तं  ३.१.३  प्राणोऽनूत्क्रामति प्राणमनूत्क्रामन्तं सर्वेप्राणा अनूत्क्रामन्ति’ इति, र्स्मयते च ‘मनः षष्ठानीन्द्रियाणि प्रकृति-स्थानि कर्षति । शरीरं यदवाप्नोति यच्चाप्युत्क्रामतीश्वरः । गृहीत्वैतानि संयाति वायुर्गन्धानिवाशयात्’ इति । न च निराश्रयाणां गतिरुपपद्य इति तदाश्रयभूतानां भूतसूक्ष्माणामपि गतिरभ्युपगन्तव्या ।। ३ ।। </div>
</div>
<div class="verse" type="sutra" id="SB_C03_S01_V04" data-adhikaranaID="SB_C03_S01_A069" data-adhikarana="तदन्तरप्रतिपत्त्यधिकरणम्">
<div class="versetext"> अग्न्यादिगतिश्रुतेरिति चेन्न भाक्तत्वात् ।। ४ ।।  </div>
<div class="bhashya" id="SB_C03_S01_V04_B1"> ‘यत्रास्य पुरुषस्य मृतस्याग्निं वागप्येति, वातं प्राणश्चक्षुरादित्यम्’ इत्यादिना प्राणानां जीवमरणकालेऽग्न्या-दिष्वप्ययश्रवणान्न तेषां जीवेन सह गमन मिति गतिश्रुतिरन्यथा नेयेति चेन्न-भाक्तत्वात् अग्न्यादिष्वप्य-यश्रवणस्य । कथं भाक्तत्वम्? ‘ओषधीर्लोमानि वनस्पतीन्केशाः’ इत्यनपियद्भिर्लोमादिभिः सह श्रवणात् । अतश्चक्षुराद्यप्ययश्रुतिरधिष्ठातृदेवतापक्रमणपरा ।। ४ ।। </div>
</div>
<div class="verse" type="sutra" id="SB_C03_S01_V05" data-adhikaranaID="SB_C03_S01_A069" data-adhikarana="तदन्तरप्रतिपत्त्यधिकरणम्">
<div class="versetext"> प्रथमेऽश्रवणादिति चेन्न ता एव ह्युपपत्तेः ।। ५ ।। </div>
<div class="bhashya" id="SB_C03_S01_V05_B1"> यदुक्तमद्भिस्सूक्ष्माभिर्भूतान्तरसंसृष्टाभिः परिष्वक्तो जीवो गच्छतीति प्रश्नप्रतिवचनाभ्यामवगम्यत इति; तन्नो-पपद्यते, द्युलोकाग्निविषये प्रथमे होमेऽपां होम्यत्वाश्रवणात् । ‘तस्मिन्नेतस्मिन्नग्नौ देवाः श्रद्धां जुह्वति’ इति श्रद्धैव होम्यत्वेन श्रुता । श्रद्धा नाम जीवस्य मनोवृत्तिविशेषत्वेन प्रसिद्धा । अतो नापस्तत्र होम्या इति चेत्- न, यतस्ताः- आप एव श्रद्धाशब्देन तत्राभिधीयन्तेः कुतः? प्रश्नप्रतिवचनोपपत्तेः ‘वेत्थ यथा पञ्चम्यामाहुता-वापः पुरुषवचसो भवन्ति‘ इति प्रश्नस्य प्रतिवचनोपक्रमे हि श्रद्धा द्युलोकाग्नौ होम्यत्वेन श्रुता; तत्र यदि श्रद्धाशब्देनापो नोच्येरन् ततोऽन्यथा प्रश्नोऽन्यथा प्रतिवचनमित्यसङ्गतं स्यात् । ‘इति तु पञ्चम्यामाहुतावापः  ३.१.६  कथमप्त्वं सूचयतीत्यत्राह - वेत्थेति । प्रश्नगतप्रकारस्य प्रति-  पुरुषावचसः’ इति प्रतिवचननिगमनं च श्रद्धाया अप्त्वमेव सूचयति । ‘वेत्थ यथा’ इति हि प्रश्नगतः प्रकारः ‘इति तु पञ्चम्याम्’ इतीतिशब्देन परिहारे निगम्यते । श्रद्धासोमराजवर्षान्नरेतोगर्भरूपेणाऽपां परिणाममुकत्वा ह्येवमापः पुरुषवचस इति निगम्यते । श्रद्धाशब्दस्य चाप्सु वैदिकप्रयोगो दृश्यते ‘अपः प्रणयति श्रद्धा वा आपः’ इति । श्रद्धां जुह्वति तस्या आहुतेः सोमो राजा सम्भवति’ इति सोमाकारेण परिणामश्चापामेवोपपद्यते । अतो भूतान्तरसंसृष्टाभिरद्भिः सम्परिष्वक्तो जीवो रंहतीत्युपपन्नम् ।। ५ ।।  </div>
</div>
<div class="verse" type="sutra" id="SB_C03_S01_V06" data-adhikaranaID="SB_C03_S01_A069" data-adhikarana="तदन्तरप्रतिपत्त्यधिकरणम्">
<div class="versetext">अश्रुतत्वादिति चेन्नेष्टादिकारिणां प्रतीतेः ।। ६ ।।  </div>
<div class="bhashya" id="SB_C03_S01_V06_B1"> यत्पुनरुक्तमद्भिः सम्परिष्वक्तो जीवो यातीत्ययमर्थ एतस्म्राद्वाक्यादवगम्यत इति; तन्नोपपद्यते, अस्मिन् वाक्ये जीवस्याश्रवणात् । अत्र हि श्रद्धादय एवाम्व्ववस्थाविशेषा होम्यत्वेन श्रुताः, न तु जीवस्तत्परिष्वक्त इति चेत्-तन्न, इष्टादिकारिणां प्रतीतेः- अस्मिन्नेव वाक्ये ह्युत्तरत्र ब्रह्मज्ञानविधुरेष्टापूर्वदत्तकारिणो द्यु◌ुलोकं प्राप्य सोमराजानो भवन्ति । पुण्यकर्मावसाने च पुनरागत्य गर्भं प्राप्तुवन्तीत्युच्यते ‘अथ य इमे ग्रामे इष्टा - पूतेर् दत्तमित्युपासते ते धूममभिसम्भवन्ति’ इत्यारभ्य ‘पितृलोकादाकाशमाकाशाच्चन्द्रमसमेष सोमो राजा तद्देवानामन्नं तं देवा भक्षयन्ति’ ‘तस्मिन् यावत्स्म्पातमुषित्वा अथैतमेवाध्वानं पुनर्निवर्तन्ते’ ‘यो यो ह्यन्न-मत्ति योयो रेतः सिञ्चति तद्भूय एव भवति’ इति । अत्रापि द्युलोकाग्नौ ‘श्रद्धां जुह्वति तस्या आहुतेः सोमो राजा  ३.१.६  सम्भवति’ इति तदेकार्थत्वाच्छ्द्धावस्थदेहविशिष्टः सोमरूपदेहविशिष्टो भवतीत्युक्तमिति गम्यते । देहस्य जीवविशेषणत्तैकस्वरूपस्य वाचकः शब्दो विशेष्ये जीव एव पर्यवस्यति, अतः सम्परिषवक्तो जीवो याती-त्युपपद्यते ।। ६ ।। </div>
</div>
<div class="verse" type="sutra" id="SB_C03_S01_V07" data-adhikaranaID="SB_C03_S01_A069" data-adhikarana="तदन्तरप्रतिपत्त्यधिकरणम्">
<div class="leading_bhashya" id="SB_C03_S01_V07_I01"> ननु च ‘तं देवा भक्षयन्ति’ इति देवैर्भक्ष्यमाणत्ववचनात्सोमो राजेति न जीव उच्यते, जीवस्यानदनीयत्वात् तत्राह-  </div>
<div class="versetext"> भाक्तं वाऽनात्मवित्त्वात् तथा हि दर्शयति ।। ७ ।। </div>
<div class="bhashya" id="SB_C03_S01_V07_B1">  वाशब्दश्चोद्यं व्यावर्त्तयति । इष्टादिकारिणोऽनात्मवित्त्वात्स देवानां भोगोपकरणत्वेनेहामुत्र च वर्तते । इहे- ष्टादिना तदाराधनं कुर्वन्नुपकरोति, आराधनप्रतीतैर्देवैर्दत्तममुं लोकं प्राप्य तत्र तत्समानभोगस्तदुपकरणं भवति । ‘यथापशुरेवं स देवानाम्’ इत्यनात्मविदो देवानामुपकरणत्वं दर्शयति श्रुतिः । स्मृतिरप्यात्मविदां ब्रह्मप्राप्तिमनात्मविदां च देवभोग्यत्वं दर्शयति ‘देवान् देवयजो यान्ति मद्भक्ता यान्ति मामपि’ इति । अतो जीवस्य देवानां भोगोपकरणत्वाभिप्रायमन्नत्वेन भक्ष्यत्ववचनम्, अतस्तद्भाक्तम्, तेन तृप्तिरेव च देवानां भक्षणमिति श्रूयते ‘ न वै देवा अश्नन्ति न पिबन्त्येतदेवामृतं दृष्ट्वा तृप्यन्ति’ इति । तस्माद्भूतसूक्ष्मैः सम्प-रिष्वक्तो जीवो रंहतीति सिद्धम् ।। ७ ।। </div>
</div>
<div class="verse" type="sutra" id="SB_C03_S01_V08" data-adhikaranaID="SB_C03_S01_A070" data-adhikarana="कृतात्ययाधिकरणम्">
<div class="versetext"> कृतात्ययेऽनुशयवान् दृष्टस्मृतिभ्यां यथेतमनेवं च ।। ८ ।।</div>
<div class="bhashya" id="SB_C03_S01_V08_B1">केवलेष्टापूर्त्तदत्तकारिणां धूमादिनामपि पितृयाणेन पथा गमनं कर्मफलावसाने पुनरावर्त्तनं चाम्नां तम् ‘यावत्सम्पातमुषित्वाऽथैततमेवाध्वानं पुनर्निवर्त्तन्ते’ इति । तत्र प्रत्यवरोहन् जीवः किमनुशय-  ३.१.८  वान्प्रत्यवरोहति? उत न? इति संशय्यते; किं युक्तम्, कमर्णः कृत्स्नस्योपभुक्तत्वान्नानुशयवानिति प्राप्तम् । अनुशयो ह्युपभुक्तशिष्टं कर्म । तच्च कृत्स्नफलभोगे सति नावशिष्यते । यावत्सम्पातमुषित्वेति वचनात्कृ-त्स्नोपभोगश्च ज्ञायते । सम्पतन्त्यनेन स्वर्गं लोकमिति सम्पातः कर्मोच्यते । श्रुत्यन्तरं च ‘प्राप्यान्तं कर्मण- स्तस्य यत्किञ्चेह करोत्ययम् । तस्माल्लोकात्पुनरेत्यस्मै लोकायकर्मणे’इति ।।</div>
<div class="bhashya" id="SB_C03_S01_V08_B2"> एवं प्राप्तेऽभिधीयते-अनुशय-वान्प्रत्यवरोहति-इति । कुतः दृष्टस्मृतिभ्यां-श्रुतिस्मृतिभ्यामित्यर्थः । श्रुतिस्तावत् ‘तद्य इह रमणीयचरणा अभ्याशो ह यत्ते रमणीयां योनिमापद्येरन् ब्राह्मयोनिं क्षत्रिययोनिं वैश्ययोनिं वा अथ य इह कपूयचरणा अभ्याशो ह यत्ते कपूयां योनिमापद्येरन् श्वयोनिं वा सूकरयोनिं वा चण्डालयोनिं वा’ इति प्रत्यवरूढान्प्रति-श्रूयते । ‘अमुष्माल्लोकात्प्रत्यवरूढेषु रमणीयकर्माणो रमणीयां ब्राह्मणादियोनिं प्रतिपद्यन्ते; कपूयचरणाः- कुत्सितकर्माणः कुत्सितां श्वसूकरचण्डालादियोनिं पतिपद्यन्त इति प्रत्यवरूढानां पुण्यपापकर्मयोगं दर्शयति । स्मृतिरपि ‘वर्णा आश्रमाश्च स्वकर्मनिष्ठाः प्रेत्य कर्मफलमनुभूय ततः शेषेण विशिष्टदेशजातिकुलरूपायुः श्रुतवित्तवृत्तसुखमेधसो हि जन्म प्रतिपद्यन्ते विष्वञ्चो विपरीता नश्यन्ति’ इति । तथा ‘ततः परिवृत्तौ कर्मफल-शेषेण जातिं रूपं वर्णं बलं मेधां प्रज्ञां द्रव्याणि धर्मानुष्ठानमिति प्रतिपद्यन्ते तच्चक्रवदुभयोर्लोकयोः सुख एव वर्त्तते’ इति । ‘यावत्सम्पात’मिति फलदानप्रवृत्तकर्मविशेषविषयम्, ‘यत्किञ्चेह करोत्यय’मितीदमपि  </div>
</div>
<div class="verse" type="sutra" id="SB_C03_S01_V09" data-adhikaranaID="SB_C03_S01_A070" data-adhikarana="कृतात्ययाधिकरणम्">
<div class="versetext"> चरणादिति चेन्न तदुपलक्षणार्थेति कार्ष्णाजिनिः ।। ९ ।। </div>
<div class="bhashya" id="SB_C03_S01_V09_B1">  ‘रमणीयचरणाः’ ‘कपूयचरणाः’ इति न चरणशब्देन पुण्यापापरूपं कर्माभिधीयते, चरणशब्दस्य लोकवेद-योराचारे प्रसिद्धेः, लौकिकाः खलु चरणमाचारः शीलं वृत्तमिति पर्यायानभिमन्यन्ते, वेदे च ‘यान्यनवद्यानि कर्माणि तानि सेवितव्यानि’ ‘यान्यस्माकं सुचरितानि नानि त्वयोपास्यानि’ इति चरणकर्मणी भेदेन व्यप-दिश्येते; अतश्चरणाव्छीलाद् योनिविशेषप्राप्तिः, नानुशयादिति चेत्-तन्न, चरणश्रुतिः कर्मोपलक्षणार्थेति का-र्ष्णाजिनिराचार्यो मन्यते, केवलादाचारात्सुखदुःखप्राप्त्यसम्भवात् । सुखदुःखे हि पुण्यपापरूपकर्मफले ।। ९ ।।  </div>
</div>
<div class="verse" type="sutra" id="SB_C03_S01_V10" data-adhikaranaID="SB_C03_S01_A070" data-adhikarana="कृतात्ययाधिकरणम्">
<div class="versetext"> आनर्थक्यमिति चेन्न तदपेक्षत्वात् ।। १० ।।</div>
<div class="bhashya" id="SB_C03_S01_V10_B1">एवं तर्ह्यफलत्वादाचारस्य स्मृतिविहितस्यानर्थक्यमेव चेत्-तन्न, तदपेक्षत्वात् पुण्यस्य कर्मणः । आचा- रवत एव पुण्यकर्मस्वधिकारः- ‘सन्ध्याहीनोऽशुचिर्नित्यमनर्हः सर्वकमर्सु’ ‘आचारहीनं न पुनन्ति वेदाः’ इत्यादिवचनेभ्यः । अतश्चरणश्रुतिः कर्मोपलक्षणार्थेति कार्ष्णाजिनेरभिप्रायः ।। १० ।। </div>
</div>
<div class="verse" type="sutra" id="SB_C03_S01_V11" data-adhikaranaID="SB_C03_S01_A070" data-adhikarana="कृतात्ययाधिकरणम्">
<div class="versetext"> सुकृतदुष्कृते एवेति तु बादरिः ।। ११ ।। </div>
<div class="bhashya" id="SB_C03_S01_V11_B1"> ‘पुण्यं कर्माचरति’ ‘पापं कर्माचरति’ इति कर्मणि चरतेः प्रयोगात्पृथङ्निर्देशस्य च प्रत्यक्षश्रुतिसिद्धाचारा-नुमितश्रुतिसिद्धविषयत्वेन गोवलीवर्द्दन्यायेनोपपत्तेः। मुख्ये सम्भवति न लक्षणा न्याय्येति सुकृतदुष्कृते एव चरणशब्दाभिधेये इति बादरिराचार्य्यो मन्यते । अत्र वादरिमतमेव स्वमतम्; आचारानुमितश्रुतिविहि-  ३.१.११  तसन्ध्यावन्दनादेः कर्मान्तराधिकारसम्पादनं फलमिति तु स्वीकृतम्, अतः सानुशया एव प्रत्यवरोह- न्ति ।। ११ ।।</div>
</div>
<div class="verse" type="sutra" id="SB_C03_S01_V12" data-adhikaranaID="SB_C03_S01_A071" data-adhikarana="अनिष्टादिकार्यधिकरणम्">
<div class="versetext"> अनिष्टादिकारिणामपि च श्रुतम् ।। १२ ।। </div>
<div class="bhashya" id="SB_C03_S01_V12_B1">केवलेष्टापूर्त्तदत्तकारिणश्चन्द्रमसं गत्वा सानुशया एव निवर्त्तन्त इत्युक्तम्, इदानी-मनिष्टादिकारिणोऽपि चन्द्रमसं गच्छन्ति नेति चिन्त्यते । ये विहितं न कुर्वन्ति, ये च निषिद्धं कुवर्न्ति, ते उभयेऽपि पापकर्माणोऽनिष्टादिकारिणः । किं युक्तं? ते अपि चन्द्रमसं गच्छन्तीति; कुतः, तेषामपि हि तद्गमनं श्रुतं ‘ये वै केचास्माल्लोकात्प्रयन्ति चन्द्रमसमेव ते सर्वे गच्छन्ति’ इत्यविशेषेण सवोषामेव गति-श्रवणात् ।।१२ ।। </div>
</div>
<div class="verse" type="sutra" id="SB_C03_S01_V13" data-adhikaranaID="SB_C03_S01_A071" data-adhikarana="अनिष्टादिकार्यधिकरणम्">
<div class="leading_bhashya" id="SB_C03_S01_V13_I01">  एवं तर्हि सुकृतदुष्कृतकारिणोरुभयोरप्यविशिष्टैव गतिः स्यात्, नेत्याह - </div>
<div class="versetext"> संयमने त्वनुभूयरेषामारोहावरोहौ तद्गतिदर्शनात् ।। १३ ।। </div>
<div class="bhashya" id="SB_C03_S01_V13_B1"> तुशब्दः शङ्कां व्यावर्त्तयति, इतरेषामनिष्टादिकारिणां चन्द्रारोहावरोहौ संयमने-यमशासने तत्प्रयुक्तयातना  ३.१.१३  अनुभूयैव, नान्यथा; कुतः, तद्गतिदर्शनात्; दृश्यते हि पापकर्मणां यमवश्यतया तद्गमनम् ‘अयं लोको नास्ति न पर इतिमानी पुनः पुनर्वशमापद्यते मे’ ‘वैवस्वतं सङ्गमनं जनानां यमं राजानम्’ इत्यादिषु ।। १३ ।।</div>
</div>
<div class="verse" type="sutra" id="SB_C03_S01_V14" data-adhikaranaID="SB_C03_S01_A071" data-adhikarana="अनिष्टादिकार्यधिकरणम्">
<div class="versetext"> स्मरन्ति च ।। १४ ।।</div>
<div class="bhashya" id="SB_C03_S01_V14_B1"> स्मरन्ति च सर्वेषां यमवश्यतां पराशरादयः ‘सर्वे चे◌ैते वशं यान्ति यमस्य भगवन् किल’ इत्यादिषु ।। १४ ।।  </div>
</div>
<div class="verse" type="sutra" id="SB_C03_S01_V15" data-adhikaranaID="SB_C03_S01_A071" data-adhikarana="अनिष्टादिकार्यधिकरणम्">
<div class="versetext">अपि सप्त ।। १५ ।।  </div>
<div class="bhashya" id="SB_C03_S01_V15_B1">  पापकर्मणां गन्तव्यत्वेन रौरवादीन् सप्त नरकानपि स्मरन्ति ।। १५ ।। </div>
</div>
<div class="verse" type="sutra" id="SB_C03_S01_V16" data-adhikaranaID="SB_C03_S01_A071" data-adhikarana="अनिष्टादिकार्यधिकरणम्">
<div class="leading_bhashya" id="SB_C03_S01_V16_I01">ननु सप्तसु लोकेषु गच्छतां कथं यमसदनप्राप्तिः, अत आह - </div>
<div class="versetext"> तत्रापि तद्वयापारादविरोधः ।। १६ ।।</div>
<div class="bhashya" id="SB_C03_S01_V16_B1"> तेष्वपि सप्तसु यमाज्ञयैव गमनादविरोधः । अतोऽनिष्टादिकारिणामपि यमलोकं प्राप्य स्वकर्मानुरूपं यातना-श्चानुभूय पश्चाच्चन्द्रारोहावरोहौ स्तः ।। १६ ।।</div>
</div>
<div class="verse" type="sutra" id="SB_C03_S01_V17" data-adhikaranaID="SB_C03_S01_A071" data-adhikarana="अनिष्टादिकार्यधिकरणम्">
<div class="leading_bhashya" id="SB_C03_S01_V17_I01">इति प्राप्त उच्यते -  </div>
<div class="versetext"> विद्याकर्मणोरिति तु प्रकृतत्वात् ।। १७ ।।  </div>
<div class="bhashya" id="SB_C03_S01_V17_B1"> तुशब्दः पक्षव्यावृत्त्यर्थः । अनिष्टादिकारिणामपि चन्द्रप्राप्तिरस्तीत्येतन्नोपपद्यते; कुतः? विद्याकर्मणोरिति विद्याकर्मणोः फलभोगार्थत्वाद्देवयानपितृयाणयोः । एतदुक्तं भवति - अनिष्टादिकारिणां यथा विद्याविधुर-  ३.१.१७  त्वाद्देवयानेन पथा गमनं न सम्भवति; तद्वदेवेष्टापूर्तदत्तविधुरत्वात्पितृपाणेन चन्द्रगमनमपि न सम्भवतीति । देवयानपितृयाणयोर्विद्याविषयत्वं पुण्यकर्मविषयत्वं च कथमवगम्यत इति चेत्-प्रकृतत्वात्तयोः । प्रकृता हि देवयाने विद्या, पितृयाणे च कर्म, ‘तद्य इत्थं विदुर्ये चेमेऽरण्ये श्रद्धां तप इत्युपासते’ इत्युकत्वा ‘तेऽर्च्चिषमभिसम्भवन्ति अर्चिषोऽहः’ इत्यादिना देवयानवचनात्, ‘अथ य इमे ग्रामे इष्टापूर्त्ते दत्तमित्युपासते’ इत्युकत्वा ‘ते धूम-मभिसम्भवन्ति’ इत्यादिना पितृयाणवचनाच्च । ‘ये वै के चास्माल्लोकात्प्रयन्ति चन्द्रमसमेव ते सर्वे गच्च- न्ति’ इत्येतदपि वचनं ‘य इष्टादिकारिणस्ते सर्वे’ इति परिणेयम् ।। १७ ।। </div>
</div>
<div class="verse" type="sutra" id="SB_C03_S01_V18" data-adhikaranaID="SB_C03_S01_A071" data-adhikarana="अनिष्टादिकार्यधिकरणम्">
<div class="leading_bhashya" id="SB_C03_S01_V18_I01">ननु पापकर्मणां चन्द्रगमनाभावे पञ्चमाहुत्यसम्भवात् शरीरारम्भ एव नोपपद्यते; ‘पञ्चम्यामाहुतावापः पुरु-षवचसो भवन्ति’ इति हि शरीरारम्भः श्रूयते, स चाहुतिश्चन्द्रप्राप्तिपूविर्केति दर्शितम्; अतः शरीरारम्भायैव तेषामपि चन्द्रारोहावरोहाववश्याभ्युपेत्यावित्यत आह -</div>
<div class="versetext"> न तृतीये तथोपलब्धेः ।। १८ ।। </div>
<div class="bhashya" id="SB_C03_S01_V18_B1">न तृतीयस्य स्थानस्य शरीरारम्भाय पञ्चमाहुत्यपेक्षा; कुतः? तथोपलब्धेः- तृतीयस्थानशब्देन केवलपाप-  ३.१.१८  कर्माण उच्यन्ते, तेषां देहारम्भे पञ्चमाहुत्यनपेक्षत्वमुपलभ्यते ‘वेत्थ यथा केनासौ लोको न सम्पूर्यते’ इत्य- स्य प्रश्नस्य प्रतिवचने ‘अथैतयोः पथोर्न कतरेण च तानीमानि क्षुद्राण्यसकृदावर्त्तीनि भूतानि भवन्ति जाय- स्य म्रियस्वेत्येतत्तृतीयं स्थानं तेनासौ लोको न सम्पूर्यते’ इति तृतीयस्थानस्य द्युलोकारोहावरोहाभावेन द्युलोकासंपूर्तिवचनादस्य तृतीयस्थानस्य शरीरारम्भाय न पञ्चमाहुत्यपेक्षा । पञ्चम्यामाहुतावितिं चापां  ३.१.१८  पञ्चमाग्निसम्बन्धस्य पुरुषवचस्त्वहेतुत्वमात्रं प्रतिपादयति, नान्यन्निवारयति, अवधारणाश्रवणात् ।। १८ ।।  </div>
</div>
<div class="verse" type="sutra" id="SB_C03_S01_V19" data-adhikaranaID="SB_C03_S01_A071" data-adhikarana="अनिष्टादिकार्यधिकरणम्">
<div class="versetext"> स्मर्यतेऽपि च लोके ।। १९ ।।  </div>
<div class="bhashya" id="SB_C03_S01_V19_B1"> पुण्यकर्मणामपि केषाचित्पञ्चमाहुत्यनपेक्षया देहारम्भो लोके स्मर्यते द्रौपदीधृष्टद्युम्नप्रभृतीनाम् ।। १९ ।। </div>
</div>
<div class="verse" type="sutra" id="SB_C03_S01_V20" data-adhikaranaID="SB_C03_S01_A071" data-adhikarana="अनिष्टादिकार्यधिकरणम्">
<div class="versetext"> दर्शनाच्च ।। २० ।। </div>
<div class="bhashya" id="SB_C03_S01_V20_B1"> श्रुतावपि दृश्यते केषाञ्चित्पञ्चमाहुत्यनपेक्षया देहारम्भः ‘तेषां खल्वेषां भूतानां त्रीण्येव बीजानि भवन्ति अण्डजं जीवजमुद्भिज्जम्’ इति एवमुद्भिज्जस्वेदजयोर्भूतयोः पञ्चमाहुतिमन्तरेणोत्पत्तिर्द्दश्यते ।। २० ।।</div>
</div>
<div class="verse" type="sutra" id="SB_C03_S01_V21" data-adhikaranaID="SB_C03_S01_A071" data-adhikarana="अनिष्टादिकार्यधिकरणम्">
<div class="leading_bhashya" id="SB_C03_S01_V21_I01">ननु स्वेदजानामत्र न सङ्कीर्त्तनमस्ति ‘त्रीण्येव वीजानि’ इति वचनात्; तत्राह -</div>
<div class="versetext"> तृतीयशब्दावरोधः संशोकजस्य ।। २१ ।।</div>
<div class="bhashya" id="SB_C03_S01_V21_B1"> संशोकजस्य-स्वेदजस्यापि ‘अण्डजं जीवजमुद्भिज्जम्’ इत्यत्र तृतीयेनोद्भिज्जशब्देनावरोधः सङ्ग्रहो विद्यते इत्यर्थः; अतः केवलपापकर्मणां चन्द्रप्राप्तिर्न सम्भवति ।। २१ ।।  </div>
</div>
<div class="verse" type="sutra" id="SB_C03_S01_V22" data-adhikaranaID="SB_C03_S01_A072" data-adhikarana="तत्स्वाभाव्यापत्त्यधिकरणम्">
<div class="versetext">तत्स्वाभाव्यापत्तिरुपपत्तेः ।। २२ ।। </div>
<div class="bhashya" id="SB_C03_S01_V22_B1"> इष्टादिकारिणो भूतसूक्ष्मपरिष्वक्ताः सानुशयाश्चन्द्रमसोऽवरोहन्तीत्युक्तम्, अवरोहप्रकारश्च २अथैतमेवाध्वानं पुनर्निवर्त्तन्ते यथेतमाकाशमाकाशाद्वायुं वायुर्भू◌ूत्वा धूमो भवति धूमो भूत्वाऽभ्रं भवति ◌्रअभ्रं भूत्वा मेधो भवति मेधो भूत्वा प्रवर्षति’ इति वचनात् । यथेतमनेवं चेत्युक्तम्, तत्रा-स्याकाशादिप्रतिपत्तौ देवनुष्यादि भाववदाकाशादि भावः? उत तत्सादृश्यापत्तिमात्रमिति विशये श्रद्धाव- स्थस्य सोमभाववदविशेषादाकाशादिभावः-</div>
<div class="bhashya" id="SB_C03_S01_V22_B1"> इति प्राप्ते तत्स्वाभाव्यापत्तिरेवेत्युच्यते । तत्स्वाभाव्यापत्तिः - तत्सादृश्यापत्तिरित्यर्थः । कुत एतत्? उपपत्तेः- सोमभावमनुष्यभावादौ हि सुखदुःखोपभोगाय तद्भावः;  ३.१.२२  अत्र त्वाकाशादौ सुखदुःखोपभोगाभावात् तद्भावानुपपत्तेस्तदापत्तिवचनं तत्संसर्गकृतत्सादृश्यापत्त्यभि- प्रायः ।। २२ ।।</div>
</div>
<div class="verse" type="sutra" id="SB_C03_S01_V23" data-adhikaranaID="SB_C03_S01_A073" data-adhikarana="नातिचिराधिकरणम्">
<div class="versetext"> नातिचिरेण विशेषात् ।। २३ ।।  </div>
<div class="bhashya" id="SB_C03_S01_V23_B1"> आकाशप्राप्तिप्रभृति यावद्व्रीह्यादिप्राप्ति किं तत्र तत्र नातिचिरं तिष्ठति, उताऽनियमः? इति विशये नियमहेत्वाभावादनियरः- </div>
<div class="bhashya" id="SB_C03_S01_V23_B2">इति प्राप्त उच्यते नातिचिरेण-इति । कुतः? विशे- षात्-उत्तरत्र व्रीह्यादिप्राप्तौ ‘अतो वै खलु दुर्निष्प्रपतर’मिति विशिष्यकृच्छ्निष्क्रमणत्वाभिधानात् पूर्वत्र  ३.१.२३  ह्याकाशादिप्राप्तावचिरं निष्क्रमणं गम्यते, दुर्निष्प्रपतरमिति छान्दसः तशब्दलोपः, दुर्निष्प्रपततरं-दुःखनि-ष्क्रमणतरमित्यर्थः ।। २३ ।।</div>
</div>
<div class="verse" type="sutra" id="SB_C03_S01_V24" data-adhikaranaID="SB_C03_S01_A074" data-adhikarana="अन्याधिष्ठिताधिकरणम्">
<div class="versetext"> अन्याधिष्ठिते पूर्ववदभिलापात् ।। २४ ।। </div>
<div class="bhashya" id="SB_C03_S01_V24_B1"> अवरोहन्तो जीवाः व्रीह्यादिभावेन जायन्त इति श्रूयते, ‘मेधो भूत्वा प्रवर्षति त इह व्रीहियवा आषधिवनस्पतयस्तिलमाषा जायन्ते’ सति । ते किमन्यै र्भोक्तृभिव्रीह्यादिशरीरैरधिष्ठितान् व्रीह्यादीनाश्लिष्यन्ति? उत ते भोक्तारो व्रीह्यादिशरीरा जायन्ते? इति विशये ‘जायन्ते’ इति वचनात् देवो जायते मनुष्यो जायत इतिवद्व्रीह्यादिशरीरा एव </div>
<div class="bhashya" id="SB_C03_S01_V24_B2">इति प्राप्ते उच्यते-अन्याधिष्ठिते इति । जीवान्तरेणाधिष्ठिते व्रीह्यादिशरीरे तेषां संश्लेषमात्रमेव । कुतः? पूर्ववदभिलापात्-आकाशादिमेधपर्यन्तवत् केवलतद्भावाभिला- पात् । यत्र हि भोक्ततृत्वमभिप्रेतम्; तत्र तत्साधनभूतं कर्माभिलप्यते, रमणीयचरणाः कपूयचरणा इति । इह चाकाशादिवन्नाभिलप्यते कर्म, फलप्रदाने प्रवृत्तस्य स्वर्गोपभोग्यपलस्येष्टादेः कमर्णः स्वर्गोपभोगादेव समाप्तत्वात्, अनारब्धस्य ‘रमणीयचरणाः कपूयचरणाः’ इति वक्ष्यमाणत्वात्, मध्ये कर्मान्तराभावाच्च । अत आकाशादिभाववचनवद् व्रीह्यादिभावेन जन्मवचनमौपचारिकम् ।। २४ ।। </div>
</div>
<div class="verse" type="sutra" id="SB_C03_S01_V25" data-adhikaranaID="SB_C03_S01_A074" data-adhikarana="अन्याधिष्ठिताधिकरणम्">
<div class="versetext"> अशुद्धमिति चेन्न शब्दात् ।। २५ ।। </div>
<div class="bhashya" id="SB_C03_S01_V25_B1"> नैतदस्ति-यदन्याधिष्ठिते व्रीह्यादिशरीरे संश्लेषमात्रम्, भोक्तृत्वहेत्वंभावान्न व्रीह्यादि भावेन जन्म-इति भोक्तृत्वहेतुसद्भावात् स्वर्गोप भोग्यफलमिष्टादिकर्मैवाशुद्धं पापमिश्रम्, अग्नीषोमीयादिहिंसायुक्तत्वात् । हिंसा च ‘न हिंस्यात्सर्वा भूतानी’ति निषिद्धत्वात् पापमेव । न चात्र पदाहवनीयादिवदुत्सर्गापवाद भावः सम्भवति, भिन्नविषयत्वात् । अग्निषोमीयहिंसाविधिर्हिंसायाः क्रतूपकारकत्वं बोधयति, ‘न हिंस्या’दिति  ३.१.२५  दुष्कृतस्तत्रत्वा देवः सविता दधातु’ इति । चिकित्सकं च तादात्विकाल्पदुःखकारिणमपि रक्षकमेव वदन्ति, पूजयन्ति च तज्ज्ञाः ।। २५ ।।</div>
</div>
<div class="verse" type="sutra" id="SB_C03_S01_V26" data-adhikaranaID="SB_C03_S01_A074" data-adhikarana="अन्याधिष्ठिताधिकरणम्">
<div class="versetext"> रेतः सिग्योगोऽथ ।। २६ ।। </div>
<div class="bhashya" id="SB_C03_S01_V26_B1"> इतश्चौपचारिकं व्रीह्यादिजन्मवचनम्, व्रीह्यादिभाववचनान्तरं ‘यो यो ह्यन्नमत्ति यो यो रेतः ◌ि◌ंञ्चति तद्भूय एव भवति’ इति रेतः सिग्भावोऽनुशयिनां श्रूयमाणो यथा तद्योगमात्रं प्रतिपादयति; तद्वद्व्रीह्यादि भावो-ऽपीत्यर्थः ।। २६ ।। </div>
</div>
<div class="verse" type="sutra" id="SB_C03_S01_V27" data-adhikaranaID="SB_C03_S01_A074" data-adhikarana="अन्याधिष्ठिताधिकरणम्">
<div class="versetext"> योनेश्शरीरम् ।। २७ ।। </div>
<div class="bhashya" id="SB_C03_S01_V27_B1">  योनिप्राप्तेः पश्चादेवानुशयिनां शरीरप्राप्तिः, तत्रैव सुखदुःखोपभोगसद्भावात्, ततः प्रागाकाशादिप्राप्तिप्रभृति तद्योगमात्रमेवेत्यर्थः ।।</div>
<div class="authorline">श्रीमद्भगवद्रामानुजविरचिते शारीरकमीमांसाभाष्ये  तृतीयाध्यायस्य प्रथमः पादः ॥</div>
</div>
</div>
<div class="section" id="SB_C03_S02" type="paada" data-name="द्वितीयः पादः" data-title="तृतीयाध्याये द्वितीयः पादः">
<div class="verse" type="sutra" id="SB_C03_S02_V01" data-adhikaranaID="SB_C03_S02_A075" data-adhikarana="सन्ध्याधिकरणम्">
<div class="versetext"> सन्ध्ये सृष्टिराह हि ।। १ ।। </div>
<div class="bhashya" id="SB_C03_S02_V01_B1"> एवं कर्मानुरूपगमनागमनजन्मादियोगेन जाग्रतो जीवस्य दुःखित्वं ख्यापितम् इदानीमस्य स्वप्नावस्था परीक्ष्यते, स्वप्नमधिकृत्य श्रूयते ‘न तत्र रथा न रथयोगा न पन्थानो भवन्त्यथ रथान् रथयोगान् पथः सृजते, न तत्रानन्दा मुदः प्रमुदो भवन्त्यथानन्दान्मुदः प्रमुदः सृजते न तत्र वेशान्ताः पुष्करिण्यः स्त्रवन्त्यो वेशान्ताः पुष्करिण्यः भववन्त्यः सृजते स हि कर्त्ता’ इति । तत्र संशयः- किमियं रथा-दिसृष्टिर्जीवेनैव क्रियते? आहोस्विदीश्वरेण-इति । किं युक्तम्, सन्ध्ये सृष्टिर्जीवेनेति । कुतः? सन्ध्यं-स्वप्न-  ३.२.१  स्थानमुच्यते ‘सन्ध्यं तृतीयं स्वप्नस्थानम्’ इति वचनात् सा तु जीवेनैव क्रियते, सृजते स हि कर्त्ता इत्याह हि । स्वप्नदृग्जीव एव तत्र प्रतीयते ।। १ ।।  </div>
</div>
<div class="verse" type="sutra" id="SB_C03_S02_V02" data-adhikaranaID="SB_C03_S02_A075" data-adhikarana="सन्ध्याधिकरणम्">
<div class="versetext"> निर्म्मातारं चैके पुत्रादयश्च ।। २ ।। </div>
<div class="bhashya" id="SB_C03_S02_V02_B1"> किञ्च-एनं जीवं स्वप्ने कामानां निर्मातारमेकेशाखिनोऽधीयते, ‘य एषु सुप्तेषु जागर्त्ति कामं कामं पुरुषो निम्मिर्माणः’ इति । पुत्रादयश्च तत्र काम्यमानतया कामशब्देन निर्दिश्यन्ते, नेच्छामात्रं, पूर्वत्र हि ‘सर्वान् कामाञ् छन्दतः प्रार्थयस्व’ ‘शतायुषः पुत्रपौत्रान् वृणीष्व’ इति पुत्रादय एव कामाः प्रकृताः, अतो रथादीन् जीवः स्वप्ने सृजति; जीवस्य च सत्यसङ्कल्पत्वं प्रजापतिवाक्ये श्रुतम्, अत उपकरणाद्यभावेऽपि सृष्टिरुप- पद्यते ।। २ ।। </div>
</div>
<div class="verse" type="sutra" id="SB_C03_S02_V03" data-adhikaranaID="SB_C03_S02_A075" data-adhikarana="सन्ध्याधिकरणम्">
<div class="leading_bhashya" id="SB_C03_S02_V03_I01"> इति प्राप्तेऽभिधीयते -  </div>
<div class="versetext">मायामात्रन्तु कार्त्स्न्◌ेनानभिव्यक्तस्वरूपत्वात् ।। ३ ।। </div>
<div class="bhashya" id="SB_C03_S02_V03_B1">  तुशब्दः पक्षं व्यावर्त्तयति; स्वप्ने रथपुष्करिण्याद्यर्थजातं मायामात्रं परमपुरुषसृष्टमित्यर्थः । मायाशब्दो ह्याश्चर्य-  ३.२.३  वाची ‘जनकस्य कुले जाता देवमायेव निर्मिता’ इत्यादिषु तथा दर्शनात् । अत्रापि ‘न तत्र रथा न रथयोगा न पन्थानः’-सकलेतरपुरुषानुभाव्यतया न भवन्तीत्यर्थः । अथ ‘रथान् रथयोगान् पथः सृजते’, स्वप्नदृ-गनुभाव्यतया तत्कालमात्रावसानान् सृजत इत्याश्चर्यरूपत्वमेवाह । एवंविधाश्चर्यरूपा सृष्टिः सत्य सङ्कल्प- स्य परमपुरुषस्यैवोपपद्यते, न जीवस्य; तस्य सत्यसङ्कल्पत्वादियुक्तस्यापि संसारदशायां कार्त्स्न्◌ेनानभि-व्यक्तस्वरूपत्वान्न जीवस्य तथाविधाश्चर्यसृष्टिरुपपद्यते । ‘कामं कामं पुरुषो निर्म्मिमाणः’ इति च परमपुरु-षमेव निर्मातारमाह’ ‘य एषु सुप्तेषु जागतिर् तदेव शुक्रं तद्व्रह्म तदेवामृतमुच्यते । तस्मिंल्लोकाः श्रिताः सर्वे तदु नात्येति कश्चन’ इत्युपक्रमोपसंहारयोः परमपुरुषासाधारणस्वभावप्रतीतेः । अथ वेशान्तान् पुष्करिण्यः स्त्रव-न्त्यः सृजते स हि कर्त्ता’ इति च तया श्रुत्यैकार्थ्यात् परमपुरुषमेव कर्त्तारमाह ।। ३ ।।</div>
</div>
<div class="verse" type="sutra" id="SB_C03_S02_V04" data-adhikaranaID="SB_C03_S02_A075" data-adhikarana="सन्ध्याधिकरणम्">
<div class="leading_bhashya" id="SB_C03_S02_V04_I01"> स्वाभाविकं चेज्जीवस्यापहतपात्मत्वादिकम्, कुतस्तन्नाभिव्यज्यत इत्यत आह - </div>
<div class="versetext">पराभिध्यानात्तु तिरोहितं ततो ह्यस्य बन्धविपर्य्ययौ ।। ४ ।।</div>
<div class="bhashya" id="SB_C03_S02_V04_B1"> तुशब्दः शङ्काव्यावृत्त्यर्थः, पराभिध्यानात्-परमपुरुषसङ्कल्पात्, अस्य जीवस्य स्वाभाविकं रुपन्तिरोहितम् अनादिकर्मपरम्परया कृतापराधस्य ह्यस्य स्वाभाविकं कल्याणरूपं परमपुरुषस्तिरोधापयति; ततस्तत्सङ्क-ल्पादेव ह्यस्य जीवस्य बन्धमोक्षौ श्रुतौ यदा ह्येवैष एतस्मिन्नदृश्येऽनात्म्येऽनिरुक्तेऽनिलयनेऽभयं प्रतिष्ठां विन्दते अथ सोऽभयं गतो भवति यदा ह्येवैष एतस्मिन्नुदरमन्तरं कुरुते अथ तस्य भयं भवति’ ‘एष ह्येवा-नन्दयाति’ ‘भीषाऽस्माद्वातः पवते’ इत्यादिषु ।। ४ ।। </div>
</div>
<div class="verse" type="sutra" id="SB_C03_S02_V05" data-adhikaranaID="SB_C03_S02_A075" data-adhikarana="सन्ध्याधिकरणम्">
<div class="versetext"> देहयोगाद्वा सोऽपि ।। ५ ।। </div>
<div class="bhashya" id="SB_C03_S02_V05_B1">सोऽपि तिरोभावो देहयोगद्वारेण वा भवति सूक्ष्माचिच्छक्तियोगद्वारेण वा; सृष्टिकाले देहावस्थेनाचिद्व-स्तुना संयोगाद्भवति, प्रलयकाले नामरूपविभागानर्हातिसूक्ष्माचिद्वस्तुयोगात् । अतोऽनभिव्यक्तस्वरूप-त्वात्स्वप्ने जीवो न रथादीन् सङ्कल्पमात्रेण स्त्रष्टुं शकनोति ‘तस्मिंल्लोकाः श्रिताः सर्वे तदु नात्येति कश्चन’ इति सर्वेषु सुप्तेषु जागरणं सर्वलोकाश्रयत्वमित्यादयो हि परमपुरुषस्यैव सम्भवन्ति । अतो जीवानाम-ल्पाल्पकर्मानुगुलफलानुभवार्थं तावन्मात्रकालावसानान् तदेकानुभाव्यानर्थानुत्पादयति ।। ५ ।।</div>
</div>
<div class="verse" type="sutra" id="SB_C03_S02_V06" data-adhikaranaID="SB_C03_S02_A075" data-adhikarana="सन्ध्याधिकरणम्">
<div class="versetext">सूचकश्च हि श्रुतेराचक्षते च तद्विदः ।। ६ ।।</div>
<div class="bhashya" id="SB_C03_S02_V06_B1"> इतश्च स्वाप्नार्था न जीवसङ्कल्पपूर्वकाः; यतः स्वप्नोऽभ्युदयानभ्युदययोः सूचकः श्रुतेरवगम्यते ‘यदा कर्मसु काम्येषु स्त्रियं स्वप्नेषु पश्यति । समृद्धिं तत्र जानीयात्तस्मिन्स्वप्ननिदर्शने’ इति; ‘अथ स्वप्ने पुरुषं कृष्ण- दन्तं पश्यति स एनं हन्ति’ इत्यादेश्च । स्वप्नाध्यायविदश्च स्वप्नं शुभाशुभयोः सूचकमाचक्षते । सूचकत्वं  ३.२.६  च स्वसङ्कल्पायत्तस्य नोपपद्यते; तथा चाशुभस्यानिष्टत्वात् शुभस्य सूचकमेव सृष्ट्वा पश्येत् । अतः स्वप्ने सृष्टिरीश्वरेणैव कृता ।। ६ ।। </div>
</div>
<div class="verse" type="sutra" id="SB_C03_S02_V07" data-adhikaranaID="SB_C03_S02_A076" data-adhikarana="तदभावाधिकरणम् ">
<div class="versetext"> तदभावो नाडीषु तच्छ्रु◌ेतरात्मनि च ।। ७ ।।  </div>
<div class="bhashya" id="SB_C03_S02_V07_B1"> इदानीं सुषुप्तिस्थानं परीक्ष्यते, इदामाम्नायते ‘यत्रैतत्सुप्तः समस्तः सम्प्रसन्नः स्वप्नं न विजानाति आसु तदा नाडीषु सृप्तो भवति’ इति; तथा ‘अथ यदा सुषुप्ताह भवति यदा न कस्यचन वेद  ३.२.७  हिता नाम नाड्यो हि द्वासप्ततिसहस्राणि हृदयात्पुरीततमभिप्रतिष्ठन्ते ताभिः प्रत्यवसृप्य पुरीतति शेते’ इति; तथा ‘यत्रैतत्पुरुषः स्वपिति नाम सता सोम्य ! तदा सम्पन्नो भवति’ इति । एवं नाड्यः पुरीतद्व्रह्म सुषुप्तिस्थानत्वेन श्रूयतेः किमेषां विकल्पः? समुच्चयो वेति विशये निरपेक्षत्वप्रतीतेर्युगपदनेकस्थानवृत्त्यस-म्भवाच्च विकल्पः- </div>
<div class="bhashya" id="SB_C03_S02_V07_B2">इति प्राप्ते उच्यते-तदभावः- इति । तदभावः- स्वप्नाभावः- सुषुप्तिर्नाडीषु पुरितत्यात्मनि च भवति, एषां स्थानानां समुच्चय इत्यर्थः । कुतः? तच्छ्रुतेः- त्रयाणां स्थानत्वश्रुतेः । न च कार्यभेदेन समुच्चये सम्भवति पाक्षिकबाधगर्भविकल्पो न्यायः । सम्भवति च प्रासादखट्वापर्यङ्कवन्नाड्यादीनां कार्यभेदः । तत्र नाडीपुरीततौ प्रासादखट्वास्थानीयौ; ब्रह्म तु पर्यङ्कस्थानीयम् । अतो ब्रह्मैव साक्षात्सुषुप्तिस्थानम् ।। ७ ।।</div>
</div>
<div class="verse" type="sutra" id="SB_C03_S02_V08" data-adhikaranaID="SB_C03_S02_A076" data-adhikarana="तदभावाधिकरणम् ">
<div class="versetext">अतः प्रवोधोऽस्मात् ।। ८ ।।  </div>
<div class="bhashya" id="SB_C03_S02_V08_B1"> यतो ब्रह्मैव साक्षात्सुषुप्तिस्थानम्, अतोऽस्माद्व्रह्मणः एषां जीवानां प्रवोधः श्रूयमाण उपपद्यते,-‘सत आगम्य न विदुः सत आगच्छामहे’ इत्यादिषु ।। ८ ।।</div>
</div>
<div class="verse" type="sutra" id="SB_C03_S02_V09" data-adhikaranaID="SB_C03_S02_A077" data-adhikarana="कर्मानुस्मृतिशब्दविध्यधिकरणम्">
<div class="versetext"> स एव तु कर्म्मानुस्मृतिशब्दविधिभ्यः ।। ९ ।। </div>
<div class="bhashya" id="SB_C03_S02_V09_B1">  किं सुषुप्त एव प्रबोधसमये उत्तिष्ठति? उतान्य? इति संशये अस्य सकलोपाधि-विनिर्मुक्तस्य ब्रह्मणि सम्पन्नस्य मुक्तादविलक्षणत्वेन प्राचीनशरीरेन्द्रियादिसम्बन्धाभावादन्यः- </div>
<div class="bhashya" id="SB_C03_S02_V09_B2">इति प्राप्त उच्यते- स एव त्विति । तु शब्दः पक्षं व्यावर्त्तयति; स एवोत्तिष्ठति, कुतः? कर्मानुस्मृतिशब्दविधिभ्यः । कर्म तावत्सुषुप्तेन पूर्वकृतं पुण्यपापरूपं तत्वज्ञानात्प्राक् तेनैव भोक्तव्यम् । अनुस्मृतिरपि-य एवाहं सुप्तः स एव प्रतिबुद्धोऽस्मीति । शब्दोपि सुषुप्तप्रबुद्धस्स एवेति दर्शयति ‘त इह व्याघ्रो वा सिंहो वा वृको वा वरा- हो वा कीटो वा पतङ्गो वा मशको वा दंशो वा मशमो वा यद्यद्भवन्ति तथा भवन्ति’ इति । विधयश्च मोक्षा-  ३.२.९  र्थाः सुषुप्तस्यमुक्तत्वेऽनर्थकाः स्युः, न चासौ सर्वोपाधिविनिर्मुक्त आविर्भूतस्वरूपः ‘तद्यत्रैतत्सुषुप्तः’ इति सुषुप्तं प्रकृत्य ‘नाह खल्वयमेवं संप्रत्यात्मानं जानात्ययमहमस्मीति नो एवेमानि भूतानि विनाशमेवापीतो भवति नाहमत्र भोग्यं पश्यामि’ इति वचनात् । मुक्तस्य च ‘परं ज्योतिरुपसम्पद्य स्वेन रूपेणाभिनिष्पद्यते’ ‘स तत्र पर्येति जक्षत् क्रीडन् रममाणः’ ‘स स्वराह् भवति तस्य सर्वेषु लोकेषु कामचारो भवति’ ‘सर्वं ह पश्यः पश्यति सर्वमाप्नोति सर्वशः’ इति सर्वज्ञत्वादि श्रूयते, अतः सुषुप्तः संसरन्नेवायस्तसर्वकरणो ज्ञान-भोगाद्यशक्तो विश्रमस्थानंपरमात्मानमुपसम्पद्याश्वस्तः पुनर्भोगायोत्तिष्टति ।। ९ ।।  </div>
</div>
<div class="verse" type="sutra" id="SB_C03_S02_V10" data-adhikaranaID="SB_C03_S02_A078" data-adhikarana="मुग्धाधिकरणम्">
<div class="versetext">मुग्धेऽर्द्धसम्पत्तिः परिशेषात् ।। १० ।।</div>
<div class="bhashya" id="SB_C03_S02_V10_B1"> मुग्धमधिकृत्य चिन्त्यते किमियं मूर्च्छा सुषुप्त्यादिष्वन्यतमाऽवस्था? उताव-स्थान्तरम्? इति विशये सुषुप्त्यादीनामन्यतमावस्थायामेव मूर्च्छाप्रासिद्धयुपपत्तेरवस्थान्तरकल्पने प्रमा-णाभावादन्यतमावस्था-</div>
<div class="bhashya" id="SB_C03_S02_V10_B2"> इति प्राप्त उच्यते-मुग्धेऽर्द्धसम्पत्तिरिति । मुग्धे पुरुषे यातस्यावस्था-सा मरणायार्द्ध-सम्पत्तिः, कुतः- परिशेषात् । न तावत्स्वप्नजागरौ-ज्ञानाभावात्, निमित्तवैरूप्यादाकारवैरूप्याच्च, न सुषु-प्तिमरणे, निमित्तं हि मूर्च्छाया अभिधातादिः, पारिशेष्यान्मरणायार्द्धसम्पत्तिर्मूर्च्छा, मरणं हि सर्वप्राण-देहसम्बन्धोपरतिः, सूक्ष्मप्राणदेहसम्बन्धावस्थितिर्मूर्च्छा ।। १० ।।</div>
</div>
<div class="verse" type="sutra" id="SB_C03_S02_V11" data-adhikaranaID="SB_C03_S02_A079" data-adhikarana="उभयलिङ्गाधिकरणम्">
<div class="versetext"> न स्थानतोऽपि परस्योभयलिङ्ग सर्वत्र हि ।। ११ ।।</div>
<div class="bhashya" id="SB_C03_S02_V11_B1"> दोषदर्शनाद्वैराग्योदयाय जीवस्यावस्थाविशेषानिरूपिताः । इदानीं ब्रह्मप्राप्तितृ-ष्णाजननाय प्राप्यस्य ब्रह्मणो निर्दोषत्वकल्याणगुणात्मकत्वप्रतिपादनायनारभते, तत्र जागरस्वप्रसुषुप्ति-मुग्ध्युत्क्रान्तिषु स्थानेषु तत्तत्स्थानप्रयुक्ता जीवस्य ये दोषास्ते तदन्तर्यामिणः परस्य ब्रह्मणोऽपि तत्र तत्रा-वस्थितस्य सन्ति; नेति विचार्य्यते । किं युक्तम्? सन्तीति, कुतः? तत्तदवस्थशरीरेऽवस्थानात् । ननु ‘सम्भोगप्राप्तिरिति चेन्न वैशेष्यात्’ ‘स्थित्यदनाभ्यां च’ इत्यादिषुपरस्याकर्मचश्यत्वेन दोषाभाव उक्तः- तत्कथमकर्मवश्यस्य परस्य ब्रह्मणस्तत्तत्स्थानसम्बन्धाद्दोष उच्यते, इत्थमुच्यते - कर्माण्यपि देहसम्ब-  ३.२.११  न्धमापादयन्ति पुरुषार्थजननानि भवन्तीति ‘देहयोगाद्वा’ इत्यत्रोक्तम् । तच्च दहेसम्बन्धस्यापुरूषार्थत्वेन भवति । इतरथा कर्माण्येव दुखं जनयिष्यन्ति किं देह सम्बन्धेन; अतोऽकर्मवश्यत्वे सत्यपि नानाविधाशुचि-देहसम्बन्धोऽपुरुषार्थ एव, अतस्तन्नियमनार्थं स्वेच्छया तत्प्रवेशेऽप्यपुरुषार्थसम्बन्धोऽवर्ज्जनीयः, पूयशोणि-तादिमज्जनं हि स्वेच्छाकारितमप्यपुरुषार्थ एव । अतो यद्यपि जगदेककारणं सर्वज्ञत्वादिकल्याणगुणाकरं च ब्रह्म, तथाऽपि ‘यः पृथिव्यां तिष्ठन्, य आत्मनि तिष्ठन्, यश्चक्षुपि तिष्ठन् यो रेतसि तिष्ठन्’ इत्यादिवचनात् तत्र तत्रावस्थितस्य तत्तत्सम्बन्धरूपापुरुषार्थाः सन्ति-इति-</div>
<div class="bhashya" id="SB_C03_S02_V11_B1"> एवं प्राप्ते प्रचक्ष्महे ‘न स्थानतोऽपि परस्य’ इति न पृथिव्यात्मादिस्थानतोपि परस्य ब्रह्मणोऽपुरुषार्थगन्धः सम्भवति । कुतः? उभयलिङ्गं सर्वत्र हि-यतः सर्वत्र श्रुतिस्मृतिषु परब्रह्मोभयलिङ्गम्-उभयलक्षणमभिधीयते-निरस्तनिखिलदोषत्वकल्याणगुणाकरत्वलक्षणोपे-तमित्यर्थः ‘अपहतपाप्मा विजरो विमृत्युर्विशोको विजिघत्सोऽपिपासः सत्यकामः सत्यसङ्कल्पः’ ‘समस्त-कल्याणगुणात्मकोऽसौ स्वशक्तिलेशोद्धृतभूतसर्गः । तेजोबलैश्वर्यमहावबोधसुवीर्यशकत्यादिगुणैकराशिः । परः पराणां सकला न यत्र क्लेशादयः सन्ति परावरेशे’ ‘समस्तहेयरहितं विष्ण्वाख्यं परमं पदम्’ इत्यादि-  ३.२.११  श्रुतिस्मृतिभ्य उभयलक्षणं हि ब्रह्मावगतम् ।। ११ ।। </div>
</div>
<div class="verse" type="sutra" id="SB_C03_S02_V12" data-adhikaranaID="SB_C03_S02_A079" data-adhikarana="उभयलिङ्गाधिकरणम्">
<div class="versetext"> भेदादिति चेन्न प्रत्येकमतद्वचनात् ।। १२ ।। </div>
<div class="bhashya" id="SB_C03_S02_V12_B1"> यथा जीवस्य प्रजापतिवाक्यावगतापहपाप्मत्वाद्युभवलिङ्गस्यापि देवादिदेहयोगरूपावस्थाभेदादपुरुषार्थ- योगः; तथाऽन्तर्यामिणः परस्यापि स्वतोऽपहतपाप्मत्वाद्युभयलिङ्गस्य तत्तद्देवादिशरीरयोगरूपावस्थाभेदा-दपुरुषार्थयोगोऽवर्ज्जनीय   इति चेत्-तन्न, प्रत्येकमतद्वचनात् ‘यः पृथिव्यां तिष्ठन्, य आत्मनि निष्ठ’न्नित्या- दिषु प्रतिपर्यायं ‘स त आत्माऽन्तर्याम्यमृतः’ इत्यन्तर्यामिणोऽमृतत्ववचनेन तत्र तत्र स्वेच्छयानियमनं कुर्व-तस्तत्तत्सम्बन्धप्रयुक्तापुरुषार्थप्रतिषेधात् । जीवस्य तु तत् स्वरूपन्तिरोहितमिति ‘पराभिध्यानात्तु तिरो-हित’मित्यत्रोक्तम् । ननु स्वेच्छया कुर्वतोऽपि तत्तद्वस्तुस्वभावायत्ता पुरुषार्थसम्बन्धोऽवर्ज्जनीय इत्युक्तम्; नैतद्युक्तं, न ह्यचिद्वस्त्वपि स्वभावतोऽपुरुषार्थस्वरूपं कमर्वश्यानां तु कर्मस्वभावानुगुण्येन परमपुरुषसङ्कल्-पादेकमेव वस्तु कालभेदेन पुरुषभेदेन च सुखाय दुःखाय च भवति; वस्तुस्वरूपप्रयुक्ते तु ताद्रूप्ये सर्वं सर्वदा सर्वस्य सुखायैव दुःखायैव वा स्यात्; न चैवं दृश्यते; तथा चोक्तं ‘नरकस्वर्गसंज्ञे वै पापपुण्ये द्विजो-त्तम? । वस्त्वेकमेव दुःखाय सुखायेर्ष्यागमाय च । कोपाय च यतस्तस्माद्वस्तु वस्त्वात्मकं कुतः । तदेव प्रीतये भूत्वा पुनर्दुःखाय जायते । तदेव कोपाय यतः प्रसादाय च जायते । तस्माद् दुःखात्मकं नास्ति न च किञ्चित्सुखात्मकम्’ इति । अतो जीवस्य कर्मवश्यत्वात्तत्तत्कर्मानुगुण्येन तत्तद्वस्तुसम्बन्ध एवापुरुषार्थः स्यात्, परस्य तु ब्रह्मणः स्वाधीनस्य स एव सम्बन्धस्तत्तद्विचित्रनियमनरूपलीलारसायैव स्यात् ।। १२ ।।</div>
</div>
<div class="verse" type="sutra" id="SB_C03_S02_V13" data-adhikaranaID="SB_C03_S02_A079" data-adhikarana="उभयलिङ्गाधिकरणम्">
<div class="versetext"> अपि चैवमेके ।। १३ ।।</div>
<div class="bhashya" id="SB_C03_S02_V13_B1">  अपि चैके शाखिन एकस्मिन्नेव देहसंयोगे जीवस्यापुरुषार्थं परस्य तु तदभावं नियमनरूपैश्वर्यायत्तदीप्तियोगं च स्वशब्देनाधीयते ‘द्वा सुपर्णा सुयुजा सखाया समानं वृक्षं परिषस्वजाते । तयोरन्यः पिप्पलं स्वाद्वत्त्यन-श्नन्नन्योऽभिचाकशीति’ इति ।  </div>
</div>
<div class="verse" type="sutra" id="SB_C03_S02_V14" data-adhikaranaID="SB_C03_S02_A079" data-adhikarana="उभयलिङ्गाधिकरणम्">
<div class="leading_bhashya" id="SB_C03_S02_V14_I01">अथ स्यात् ‘अनेन जीवेनात्मनाऽनुप्रविश्य नामरूपे व्याकरवाणि’ इति ब्रह्मात्मकजीवानुप्रवेशपूर्वकं नामरूपव्याकरणमिति ब्रह्मणोऽपि तदात्मभूतस्य देवमनुष्यादिरूपत्वं तन्ना-मभाकत्वं चास्ति, ततश्च ‘ब्राह्मणो यजेत’ इत्यादिविधिनिषेधशास्त्रगोचरत्वेन कर्मवश्यत्वमवर्ज्जनीयमिति तत्राह -  </div>
<div class="versetext"> अरूपवदेव हि तत्प्रधानत्वात् ।। १४ ।। </div>
<div class="bhashya" id="SB_C03_S02_V14_B1"> देवादिशरीरानुप्रवेशे तेन तेन रूपेण युक्तमप्यरूपवदेव तद् ब्रह्म रूपरहिततुल्यमेव; जीववच्छरीरित्वनिबन्धनं कमर्वश्यत्वम् अस्य न विद्यत इत्यर्थः । कुतः? निर्वाहकत्वेन प्रधानत्वात् । ‘अकाशो ह वै नामरूपयोर्निर्व- हिता ते यदन्तरा तद्ब्रह्म’ इति सर्वानुप्रवेशेऽपि नामरूपकार्यास्पर्शेन नामरूपयोर्निर्वोढ्◌ृत्वमेव ब्रह्मणः प्रति-पादयति । ननु तच्छरीरकत्वेन तदन्तर्यामित्वे कथमरूपवदिति रूपसम्बन्धरहिततुल्यत्वमुच्यते, इत्थं- यथा जीवस्य तत्तज्जन्यसुखदुःखभाकत्वेन तत्तद्रूपसम्बन्धः, तथा तदभावात् परस्याऽरूपवत्त्वम् । विधिनिषे-धशास्त्राण्यपि कर्मवश्यमेवाधिकुर्वन्ति, तस्मादरूपतुल्यमेव परं ब्रह्म । ततश्चान्तर्यामिरूपेणावस्थितमपि  </div>
</div>
<div class="verse" type="sutra" id="SB_C03_S02_V15" data-adhikaranaID="SB_C03_S02_A079" data-adhikarana="उभयलिङ्गाधिकरणम्">
<div class="leading_bhashya" id="SB_C03_S02_V15_I01"> ननु च ‘सत्यं ज्ञानमनन्तं ब्रह्म’ इत्यादिभिर्निर्विशेषप्रकाशैकस्वरूपं ब्रह्मावगम्यते, अन्यत्तु सर्वज्ञत्वसत्यस-ङ्कल्पत्वजगत्कारणत्वसर्वान्तरात्मत्वसत्यकामत्वादिकं ‘नेति नेति’ इत्यादिभिः प्रतिषिध्यमानत्वेन मिथ्या-भूतमित्यवगन्तव्यम्, तत्कथं कल्याणगुणाकरत्वनिरस्तनिखिलदोषत्वरूपोभयलिङ्गत्वं ब्रह्मण इति; अत आह -</div>
<div class="versetext"> प्रकाशवच्चावैयथ्यात् ।। १५ ।। </div>
<div class="bhashya" id="SB_C03_S02_V15_B1"> यथा च ‘सत्यं ज्ञानमनन्तं ब्रह्म’ इत्यादिवाक्यावैयर्थ्यात् प्रकाशस्वरूपत्वं ब्रह्मणोऽभ्युपगम्यते । तथा सत्य-सङ्कल्पत्वसर्वज्ञत्व(सर्व)जगत्कारणत्वसर्वात्मकत्वनिरस्त - निखिलाविद्यादिदोषत्वाद्यभिधायिवाक्यावैयर्थ्यादु-भयलिङ्गमेव ब्रह्म ।। १५ ।।</div>
</div>
<div class="verse" type="sutra" id="SB_C03_S02_V16" data-adhikaranaID="SB_C03_S02_A079" data-adhikarana="उभयलिङ्गाधिकरणम्">
<div class="versetext">आह च तन्मात्रम् ।। १६ ।। </div>
<div class="bhashya" id="SB_C03_S02_V16_B1"> किञ्च ‘सत्यं ज्ञानमनन्तम्’ इत्यादि वाक्यं ब्रह्मणः प्रकाशस्वरूपतामात्रं प्रतिपादयति, नान्यत् सत्यसङ्कल्प-त्वादिकं वाक्यान्तरावगतं निषेधति; ‘नेति नेति’ इति चा निषेधस्य विषयोऽनन्तरमेव वक्ष्यते ।। १६ ।।</div>
</div>
<div class="verse" type="sutra" id="SB_C03_S02_V17" data-adhikaranaID="SB_C03_S02_A079" data-adhikarana="उभयलिङ्गाधिकरणम्">
<div class="versetext"> दर्शयति चाथो अपि स्मर्यते ।। १७ ।। </div>
<div class="bhashya" id="SB_C03_S02_V17_B1"> दर्शयति च वेदान्त(वाक्य)गणः कल्याणगुणाकरत्वं निरस्तनिखिलदोषत्वं च ‘तमीश्वराणां परमं महेश्वरन्तं दैवतानां परमं च दैवतम् । स कारणं करणाधिपाधिपो न चास्य कश्चिज्जनिता न चाधिपः । न तस्य कार्यं करणं च विद्यते न तत्समश्चाभ्यधिकश्च दृश्यते । पराऽस्य शक्तिर्विविधैव श्रूयते स्वाभाविकी ज्ञानवलक्रिया च’ ‘यः सर्वज्ञः सर्ववित् यस्य ज्ञानमयन्तपः’ ‘भीषाऽस्माद्वातः पवते भीषोदेति सूर्यः’ ‘स एको ब्रह्मण आनन्दः’ । यतो वाचो निवर्त्तन्ते ‘आप्राप्य मनसा सह । आनन्दं ब्रह्मणो विद्वान्न विभेति कुतश्चनेति’ ‘नि- ष्कलं निष्क्रियं शान्तं निरवद्यं निरञ्जनम्’ इत्याति । स्मर्यते च ‘यो मामजमनादिं च वेत्ति लोकमहेश्वरम् । विष्टभ्याहमिदं कृत्स्नमेकांशेन स्थितो जगत्’ ‘मयाऽध्यक्षेण प्रकृतिः सूयते सचराचरम् । हेतुनाऽनेन कौ- न्तेय जगद्धि परिवर्त्तते’ ‘उत्तमः पुरुषस्त्वन्य परमात्मेत्युदाहृतः । यो लोकत्रयमाविश्य विभर्त्त्यव्यम ईश्वरः ‘सर्वज्ञः सर्वकृत्सर्वशक्तिर्ज्ञानबलर्द्धिमान् । अन्यूनश्चाप्यवृद्धिश्च स्वाधीनोऽनादिमान् वशी । क्लमतन्द्रीभ-यक्रोधकामादिभिरसंयुतः । निरवद्यः परः प्राप्तेर्निरधिष्ठोऽक्षरक्रमः’ इत्यादिः । अतः सर्वत्रावस्थितस्यरपि ब्रह्मण उभयलिङ्गत्वात् तत्तत्स्थानप्रयुक्ताः दोषाः न परं ब्रह्म स्पृशन्ति ।। १७ ।। </div>
</div>
<div class="verse" type="sutra" id="SB_C03_S02_V18" data-adhikaranaID="SB_C03_S02_A079" data-adhikarana="उभयलिङ्गाधिकरणम्">
<div class="versetext"> अत एव चोपमा सूर्य्यकादिवत् ।। १८ ।। </div>
<div class="bhashya" id="SB_C03_S02_V18_B1">  यतो नानाविधेषु◌े स्थानेषु स्थितस्यापि परस्य ब्रह्मणो न तत्प्रयुक्तदोषभाक्तवम्, अत एव जलदर्पणादिप्रति-बिम्बितसूर्य्यादिवत् परमात्मा तत्र तत्रावस्थितोऽपि निर्दोष इति शास्त्रेषूपमा क्रियते ‘आकाशमेकं हि यथा घटादिषु पृथप्भवेत् । तथात्मैको ह्यनेकस्थो जलाधारोष्विवांशुमान् । एक एव हि भूतात्मा भूते भूते व्यवस्थितः । एकधा बहुधा चैव दृश्यते जलचन्द्रवत्’ इत्यादिषु ।। १८ ।।  </div>
</div>
<div class="verse" type="sutra" id="SB_C03_S02_V19" data-adhikaranaID="SB_C03_S02_A079" data-adhikarana="उभयलिङ्गाधिकरणम्">
<div class="leading_bhashya" id="SB_C03_S02_V19_I01">अत्र चोदयति -  </div>
<div class="versetext"> अम्बुवदग्रहणात्तु न तथात्वम् ।। १९ ।। </div>
<div class="bhashya" id="SB_C03_S02_V19_B1">तुशब्दश्चोद्यं द्योतयति अम्बुवदिति सप्तम्यन्ताद्वतिः । अम्बुदपर्णादिषु यथा सूर्यमुखादयो गृह्मन्ते; न तथा पृथिव्यादिषु◌ु स्थानेषु परमात्मा गृह्मते । अम्ब्वादिषु◌े हिसूर्यादयो भ्रान्त्या तत्रस्था इव गृह्यन्ते; न परमार्थ-तस्तत्रस्थाः । इह तु ‘यः पृथिव्यां तिष्ठन्’ योऽप्सु तिष्ठन्’ ‘य आत्मनि तिष्ठन्३ इत्येवमादिना परमार्थत एव परमात्मा पृथिव्यादिषु स्थितो गृह्यते । अतः सूर्यादेरम्बुदर्पणादिप्रयुक्तदोषाननुषङ्गस्तत्र तत्र स्थित्यभावादेव। अतो न तथात्वं- दार्ष्टान्तिकस्य न दृष्टान्ततुल्यत्वमित्यर्थः ।। १९ ।।</div>
</div>
<div class="verse" type="sutra" id="SB_C03_S02_V20" data-adhikaranaID="SB_C03_S02_A079" data-adhikarana="उभयलिङ्गाधिकरणम्">
<div class="leading_bhashya" id="SB_C03_S02_V20_I01"> परिहरति - </div>
<div class="versetext"> वृद्धिह्रासभाक्तवमन्तर्भावादुभयसामञ्जस्यादेवं दर्शनाच्च ।। २० ।। </div>
<div class="bhashya" id="SB_C03_S02_V20_B1"> पृथिव्यादिस्थानान्तर्भावात् स्थानिनः परस्य ब्रह्मणः स्वरूपतो गुणतश्च पृथिव्यादिस्थानगतवृद्धिह्रासादि-दोषभाक्त्वमात्रं सूर्यादिदृष्टान्तेन निवर्त्त्यते । कथमिदमवगम्यते? उभयसामञ्जस्यादेवम् उभयदृष्टान्तसामञ्ज-स्यादेवमिति निश्चीयते । ‘आकाशमेकं हि यथा घटादिषु पृथग्भवेत्’ । जलाधारेष्विवांशुमान्’ इति दोषव-त्स्वनेकेषु वस्तुषु वस्तुतोऽवस्थितस्याकाशस्य, वस्तुतोऽनवस्थितस्यांशुमतश्चोभयस्यदृष्टान्तस्योपादानं हि परमात्मनः पृथिव्यादिगतदोषभाक्तवनिवत्तर्नमात्रे प्रतिपाद्ये समञ्जसं भवति । घटकरकादि◌ेषु यथा वृद्धिह्रास-भाक्षु पृथक् पृथक् संयुज्यमानमप्याकाशं वृद्धिह्रासादिदोषैर्न स्पृश्यते; यथा च जलाधारेषु विषमेषु दृश्यमा-नोऽ◌ंशुमांस्तद्गतवृद्धिह्रासादिभिर्न स्पृश्यते, तथाऽयं परमात्मा पृथिव्यादिषु नानाकारेष्वचेतनेषु चेतनेषु च स्थितस्तत्तद्गतवृद्धिह्रासादिदोषैरसंस्पृष्टः सर्वत्र वर्त्तमानोऽप्येक एवास्पृष्टदोषगन्धः कल्याणगुणाकर एव । एतदुक्तं भवति - यथा जलादिषु वस्तुतोऽनवस्थितस्यांशुमतो हेत्वभावाज्जलादिदोषानभिष्वङ्गः, तथा पृथि-व्यादिष्ववस्थितस्यापि परमात्मनो दोषप्रत्यनीकाकारतया दोषहेत्वभावान्न दोषसम्बन्ध इति, दर्शनाच्च-दृश्यते चैवं सर्वात्मना साधर्म्याभावेऽपि विवक्षितां-शसाधर्म्याद् दृष्टान्तोपादानम्, सिंह इव माणवक इत्यादौ ।  ३.२.२०  अतः स्वभावतो निरस्तनिखिलाज्ञानादिदोषग-न्धस्य समस्तकल्याणगुणाकरस्य पृथिव्यादिस्थानतोऽपि न दोषसम्भवः ।। २० ।। </div>
</div>
<div class="verse" type="sutra" id="SB_C03_S02_V21" data-adhikaranaID="SB_C03_S02_A079" data-adhikarana="उभयलिङ्गाधिकरणम्">
<div class="leading_bhashya" id="SB_C03_S02_V21_I01">अथ स्यात् ‘द्वे वाव ब्रह्मणो रूपे मूर्त्तं चामूर्तमेव च’ इति प्रकृत्य समस्तंस्थूलसूक्ष्मरूपं प्रपञ्चं ब्रह्मणो रूप- त्वेन परामृश्य ‘तस्य ह वा एतस्य पुरुषस्य रूपं यथा महारजनं वासः’ इत्यादिना आकारविशेषं चाभिधाय ‘अथात आदेशो नेति नेति न ह्येतस्मादिति नेत्यन्यत्परमस्ति’ इति सर्वं प्रकृतं ब्रह्मणः प्रकारमितिशब्देन परामृश्य तत्सर्वं प्रतिषिध्य सर्वविशेषाधिष्ठानं सन्मात्रमेव ब्रह्म; विशेषास्त्वेवंविधं स्वस्वरूपमजानता ब्रह्म-णा कल्पिता इति दर्शयति; अतः कथमुभयलिङ्गत्वं ब्रह्मण इति-अत्राह - </div>
<div class="versetext"> प्रकृतैतावत्त्वं हि प्रतिषेधति ततो ब्रवीति च भूयः ।। २१ ।। </div>
<div class="bhashya" id="SB_C03_S02_V21_B1"> नैतदुपपद्यते-यद्व्रह्मणः प्रकृतविशेषवत्त्वं ‘नेति नेति’ इति प्रतिषिध्यत-इति, तथा सति भ्रान्तजल्पितायमा-नत्वात् । न हि ब्रह्मणो विशेषणतया प्रमाणान्तराप्रज्ञातं सर्वं तद्विशेषणत्वेनोपदिश्य पुनस्तदेवानुन्मत्तः  प्रतिषेधति । यद्यपि निर्द्दिश्यमानेषु केचन पदार्थाः प्रमाणान्तरप्रसिद्धाः; तथाऽपि तेषां ब्रह्मणः प्रकारत्वम-प्रज्ञातमेव, इतरेषां तु स्वरूपं ब्रह्मणः प्रकारत्वं चाज्ञातम् । अतस्तेषामनुवादासम्भवादत्रैवोपदिश्न्ते । अतस्तन्निषेधो नोपपद्यते । यस्मादेवम् तस्मात् प्रकृतैतावत्त्वं ब्रह्मणः प्रतिषेधतीदं वाक्यम् । ये ब्रह्मणो विशेषाः प्रकृताः; तद्विशिष्टतया ब्रह्मणः प्रतीयमानेयत्ता ‘नेति  ३.२.२१  नेति’ इति प्रतिषिध्यते ◌ः नेति नेति-नैवं नैवम्, उक्तप्रकारमात्रविशिष्टं न भवति ब्रह्म; उक्त प्रकारविशिष्ट- तया या ब्रह्मण इयत्ता प्रकृता; साऽत्रेतिशब्देन परामृश्यत इत्यर्थः । यतश्च निषेधानन्तरं ब्रह्मणो भूयो गुण- जातं ब्रवीति, अतश्च प्रकृतविशेषणयोगित्वमात्रं ब्रह्मणः प्रतिषेधति । ब्र्रवीति हि भूयो गुणजातं, ‘न ह्येत-स्मादिति नेत्यन्यत् परमस्ति अथ नामधेयं सत्यस्य सत्यमिति प्राणा वै सत्यं तेषामेष सत्य’मिति । अय- मर्थः-इति नेति नेति यद्व्रह्म प्रतिपादितं, तस्मादेतस्मादन्यद्वस्तु परं न ह्यस्ति ब्रह्मणोऽन्यत्स्वरूपतो गुणत-श्चोत्कृष्टं नास्तीत्यर्थः । तस्य च ब्रह्मणः सत्यस्य सत्यमिति नामधेयं तस्य च निर्वचनं ‘प्राणा वै सत्यं तेषा-मेष सत्यम्’ इति । प्राणशब्देन प्राणसाहचर्य्याज्जीवाः परामृश्यन्ते, ते तावत् सत्यं, वियदादिवत्स्वरूपान्य-थाभावरूपपरिणामाभावात् तेषामेष सत्यं-तेभ्योऽप्येष परमपुरुषः सत्यम्, जीवानां कर्मानुगुण्येनज्ञा-नसङ्कोचविकासौ विद्येते; परमपुरुषस्य त्वपहतपाप्मनस्तौ न विद्येते । अतस्तेभ्योऽप्येष सत्यम् । अतश्चैवं वाक्यशेषोदितगुणजातयोगात् ‘नेति नेति’ति ब्रह्मणः सविशेषत्वं न प्रतिषिध्यते अपि तु पूर्वप्रकृतेयत्तामा- त्रम् । अत उभयलिङ्गमेव परं ब्रह्म ।। २१ ।।</div>
</div>
<div class="verse" type="sutra" id="SB_C03_S02_V22" data-adhikaranaID="SB_C03_S02_A079" data-adhikarana="उभयलिङ्गाधिकरणम्">
<div class="leading_bhashya" id="SB_C03_S02_V22_I01"> ब्रह्मणः प्रमाणान्तरागोचरत्वेन तत्सम्बन्धितया मूर्त्तामूर्त्तादिरूपानुवादेन तन्निषेधासंभवात् प्रकृतेयत्ताप्रति- षेथ उक्तः; तदेव प्रमाणान्तरागोचरत्वं द्रढयति -  </div>
<div class="versetext">तदव्यक्तमाह हि ।। २२ ।। </div>
<div class="bhashya" id="SB_C03_S02_V22_B1"> तत्-ब्रह्म प्रमाणन्तरेण नैव व्यज्यते, आह हि शास्त्रं ‘न संदृशे तिष्ठति रूपमस्य न चक्षुषा पश्यति कश्चनै- नम्’ ‘न चक्षुषा गृह्मते नापि वाचा’ इत्यादि ।। २२ ।। </div>
</div>
<div class="verse" type="sutra" id="SB_C03_S02_V23" data-adhikaranaID="SB_C03_S02_A079" data-adhikarana="उभयलिङ्गाधिकरणम्">
<div class="versetext">अपि संराधने प्रत्यक्षानुमानाभ्याम् ।। २३ ।। </div>
<div class="bhashya" id="SB_C03_S02_V23_B1"> अपि च संराधने -सम्यक्ष्रोणने भक्तिरूपापन्ने निदिध्यासन एवास्य साक्षात्कारो नान्यत्रेति श्रुतिस्मृति-भ्यामवगम्यते । ‘नायमात्मा प्रवचनेन लभ्यो न मेधया न बहुना श्रुतेन । यमेवैष वृणुते तेन लभ्यः तस्यैष आत्मा विवृणुते ◌ेतनूं स्वाम्’ ‘ज्ञानप्रसादेन विशुद्धसत्त्वस्ततस्तु तं पश्यते निष्कलं ध्यायमानः’ इति श्रुतिः । स्मृतिरपि ‘नाहं वेदैनर् तपसा न दानेन न चेज्यया’ ‘भक्तया त्वनन्यया शक्यः अहमेवंविधोऽर्ज्जुन ! । ज्ञातुं द्रष्टुं च तत्त्वेन प्रवेष्टुं च परं ’ इति । भक्तिरूपापन्नमेवोपासनं संराधनं तस्य प्रक्षणनमिति प्रीणमेवोक्तम् । अतो निदिध्यासनाय ब्रह्मस्वरूपमुपदिशत् ‘द्वे वाव ब्रह्मणः’ इत्यादिशास्त्रं ब्रह्मणो मूर्त्तामूर्त्तरूपद्वयादिविशि- ष्टतां प्रागसिद्धां नानुवदितुं क्षमम् ।। २३।। </div>
</div>
<div class="verse" type="sutra" id="SB_C03_S02_V24" data-adhikaranaID="SB_C03_S02_A079" data-adhikarana="उभयलिङ्गाधिकरणम्">
<div class="versetext"> प्रकाशादिवच्चावैशेष्यं प्रकाशश्च कर्मण्यभ्यासात् ।। २४ ।। </div>
<div class="bhashya" id="SB_C03_S02_V24_B1"> इतश्च प्रकृतैतावत्त्वमेव प्रतिषेधति न मूर्त्तामूत्तादिविशिष्टत्वम्; यतः साक्षात्कृतपरब्रह्मस्वरूपाणां वामदेवा- दीनां दर्शने प्रकाशादिवत्-ज्ञानानन्ददिस्वरूपवन्मूर्त्तादिप्रपञ्चविशिष्टताया अपि ब्रह्मगुणत्वावैशेष्यं प्रती◌ेयते ‘तद्धैतत्पश्यन्नृषिर्वामदेवः प्रतिपेदे ◌्रअहं मनुरभवं सूर्य्यश्च’ इत्यादि । ब्रह्मस्वरूपभूतप्रकाशानन्दादिश्च तेषां वामदेवादीनां संराधनात्मके कर्मण्यभ्यासात् उपलभ्यते, तद्वच्चाभ्यस्तसंराधनानां तेषां मूर्त्तामूर्त्तादिविशि-ष्टत्वमप्यविशेषेण प्रतीयत इत्यर्थः ।। २४ ।।</div>
</div>
<div class="verse" type="sutra" id="SB_C03_S02_V25" data-adhikaranaID="SB_C03_S02_A079" data-adhikarana="उभयलिङ्गाधिकरणम्">
<div class="leading_bhashya" id="SB_C03_S02_V25_I01">  उक्तं ब्रह्मण उभयलिङ्गत्वमुपसंहरति -  </div>
<div class="versetext"> अतोऽनन्तेन तथा हि लिङ्गम् ।। २५ ।। </div>
<div class="bhashya" id="SB_C03_S02_V25_B1">अत उक्तैर्हेतुभिर्ब्रह्मणोऽनन्तेन कल्याणगुणगणेन विशिष्टत्वं सिद्धम्, तथा हि सत्युभयलिङ्गं ब्रह्मोपपन्नं भवति ।। २५ ।।</div>
</div>
<div class="verse" type="sutra" id="SB_C03_S02_V26" data-adhikaranaID="SB_C03_S02_A080" data-adhikarana="अहिकुण्डलाधिकरणम्">
<div class="leading_bhashya" id="SB_C03_S02_V26_I01"> अस्मिन्नधिकरणेऽवान्तरशङ्कातत्परिहारबाहुल्यात् साध्यप्रतिपत्तिव्या- कुलता स्यादिति परमसाध्योपसंहारेण तन्निवृत्त्यर्थं सूत्रमभिप्रयन् व्याचष्टे - अत इति । तथा हि सतीति - इय-त्तानिषेधपरत्वे सति न केवलमुभयलिङ्गत्वाबाधः, अपि तूभयलिङ्गत्वमुपपादितं भवति हीत्यर्थः । ये तू भयलिङ्गत्वं  </div>
<div class="versetext"> उभयव्यपदेशात्त्वहिकुण्डलवत् ।। २६ ।। </div>
<div class="bhashya" id="SB_C03_S02_V26_B1">  मूर्तामूर्तात्मकस्याचित्प्रपञ्चस्य ब्रह्मणो रूपत्वं ‘द्वे वाव ब्रह्मणो रूपे’ इत्यादिनोपदिश्यते । ‘अथात आदेशो नेति नेति’ इति मूर्त्तामूर्त्ताचिद्वस्तुरूपतया ब्रह्मण इयत्ता प्रतिषिद्धयते । ‘न ह्येतस्मादिति नेत्यन्यत्परमस्ति’ इति ब्रह्मणोऽन्यदुष्कृष्टं न ह्यस्तीति प्रतिपादितम् । तदुपपादनाय ‘अथ नामधेयं सत्यस्य सत्यमिति प्राणा वै सत्यं तेषामेष सत्यम्’ इति प्राणशब्दनिर्द्दिष्टेभ्यश्चेतनेभ्योऽप्येष सत्यमिति कदाचिदपि ज्ञानादिसङ्कोचाभावा- दुक्तम् । तथा ‘प्रधानक्षेत्रज्ञपतिर्गुणेशः’ ‘पतिं विश्वस्यात्मेश्वरं’ ‘नित्यो नित्यानां चेतनश्चेतनानाम्’ इत्यादि-श्रुतेश्चायमर्थोऽवगम्यते । तस्याचिद्वस्तुनो ब्रह्मरूपत्वप्रकार इदानीं चिन्त्यते, ब्रह्मणो निर्दोषत्वसिद्धयर्थं किमस्याचिद्वस्तुनो ब्रह्मरूपत्वमहिकुण्डलन्यायेन? उत प्रभाप्रभावतोरिवैकजातियोगेन? उत जीवस्येव विशेषणविशेष्यतयांऽशांशिभावेन इति । इह स्थाप्यमानं विशेषणविशेष्यभावमङ्गीकृत्य ‘प्रकृतिश्च प्रति-ज्ञादृष्टान्तानुपरोधात्’ ‘तदनन्यत्वमारम्भणशब्दादिभ्यः’ इत्यत्र सूक्ष्मचिदचिद्वस्तुविशिष्टाद्व्रह्मणः स्थूल-चिदचिद्विशिष्टस्योत्पत्तिरनन्यत्व ◌ं चोक्तम् । किं युक्तम्? अहिकुण्डलवदिति; कुतः? उभयव्यपदेशात्,  ३.२.२६  ‘ब्रह्मैवेदं सर्वम्’ ‘आत्मैवेदं सर्वम्’ इति तादात्म्यव्यपदेशात् ‘हन्ताऽहमिमास्तिस्त्रो देवता अनेन जीवे-नौत्मनाऽनुप्रविश्य’ इत्यादि भेदव्यपदेशाच्चाहेः कुण्डलभावर्जुभाववत्तस्यैव ब्रह्मणः संस्थानविशेषा एवाचि-द्वस्तूनि ।। २६ ।।</div>
</div>
<div class="verse" type="sutra" id="SB_C03_S02_V27" data-adhikaranaID="SB_C03_S02_A080" data-adhikarana="अहिकुण्डलाधिकरणम्">
<div class="versetext"> प्रकाशश्रयवद्वा तेजस्त्वात् ।। २७ ।। </div>
<div class="bhashya" id="SB_C03_S02_V27_B1"> वाशब्दः पक्षव्यावृत्त्यर्थः । ब्रह्मस्वरूपस्यैवाचिद्रूपेणावस्थाने भेदश्रुतयो ब्रह्मणोऽपरिणामित्ववादिन्योऽपि वाधिता भवेयुः, अतो यथा तेजस्त्वेन प्रभातदाश्रययोर्भिन्नयोरपि तादात्म्यम्; एवमचित्प्रपञ्चस्य ब्रह्मणो रूपत्वमि-त्यर्थः ।। २७ ।। </div>
</div>
<div class="verse" type="sutra" id="SB_C03_S02_V28" data-adhikaranaID="SB_C03_S02_A080" data-adhikarana="अहिकुण्डलाधिकरणम्">
<div class="versetext">पूर्ववद्वा ।। २८ ।। </div>
<div class="bhashya" id="SB_C03_S02_V28_B1">वाशब्दः पक्षद्वयव्यावृत्त्यर्थः । एकस्यैव द्रव्यस्यावस्थाविशेषयोगे ब्रह्मस्वरूपस्यैवाचिद्द्रव्यरूपत्वादुक्तदो-षादनिर्मोक्षः, अथ प्रभातदाश्रययोरिवाचिद्व्रह्मणोर्व्रह्मत्वजातियोगमात्रम्; एवं तर्ह्यश्वत्वगोत्ववद्व्रह्मापीश्वरे चिदचिद्वस्तुनोश्चानुवर्तमानं सामान्यमिति सकलश्रुतिस्मृतिव्यवहारविरोधः पूवर्वदेव, ‘अंशो नानाव्यपदे-शात्’ ‘प्रकाशादिवत्तु नैवं परः’ इति जीववत् पृथक्सिद्धयनर्हविशेषणत्वेनाचिद्वस्तुनो ब्रह्मांशत्वम्; विशि-ष्टवस्त्वेकदेशत्वेनाभेदव्यवहारो मुख्यः, विशेषणविशेष्ययोः स्वरूपस्वभावभेदेन भेदव्यवहारो मुख्यः, ब्रह्म-णो निर्दोषत्वं च रक्षितम् । तदेवं प्रकाशजातिगुणशरीराणां मणिव्यक्तिगुण्यात्मनः प्रत्यपृथक्सिद्धिलक्षण-  </div>
</div>
<div class="verse" type="sutra" id="SB_C03_S02_V29" data-adhikaranaID="SB_C03_S02_A080" data-adhikarana="अहिकुण्डलाधिकरणम्">
<div class="versetext"> प्रतिषेधाच्च ।। २९ ।।  </div>
<div class="bhashya" id="SB_C03_S02_V29_B1">‘स वा एष महानज आत्माऽजरोऽमरः, नास्य जरयैतज्जीर्यति’ इत्यादिभिर्ब्रह्मणोऽचिद्धर्मप्रतिषेधाच्च विशे-षणविशेष्यत्वेनैवांशांशिभाव इत्यर्थः । अतः सूक्ष्मचिदचिद्वस्तुविशिष्टं कारणभूतं ब्रह्म, स्थूलचिदचिद्वस्तुवि-शिष्टं कार्यभूतं ब्रह्मेति कारणात्कार्यस्यानन्यत्वं, कारणभूतब्रह्मविज्ञानेन कायर्स्य ज्ञाततेत्यादि सर्वमुपपन्नम्; ब्रह्मणो निर्दोषत्वं च रक्षितम् । ब्रह्मणोनिर्दोषत्वेन कल्याणगुणाकरत्वेन चोभयलिङ्गत्वमपि सिद्धम् ।। २९ ।। </div>
</div>
<div class="verse" type="sutra" id="SB_C03_S02_V30" data-adhikaranaID="SB_C03_S02_A081" data-adhikarana="पराधिकरणम्">
<div class="versetext"> परमतः सेतून्मानसम्बन्धभेदव्यपदेशेभ्यः ।। ३० ।।</div>
<div class="bhashya" id="SB_C03_S02_V30_B1">इदानीमस्मात्परस्माज्जगन्निमित्तोपादानरूपपरमकारणात्परब्रह्मणः परमपि किञ्चि-त्तत्त्वमस्तीति कैश्चिद्धेत्वाभासैराशङ्कय निराक्रियते, अस्योपास्यस्य निर्दोषत्वानवधिकातिशयासङ्खयेयकल्या-  ३.२.३०  णगुणाकरत्वस्थेम्ने । तत्रेयमाशङ्का-यदिदं परं ब्रह्मोभयलिङ्गम्, एतस्मान्निखिलजगत्कारणात् परमपि किचित्तत्त्वमस्ति । कथम्? ‘अथ य आत्मा स सेतुर्विधृतिः’ इत्यस्य परस्य सेतुत्वव्यपदेशात् । सेतुशब्दस्य च लोके कूलान्तरप्राप्तिहेतौ प्रसिद्धेः, इतोन्यदनेन प्राप्यमस्तीति गम्यते । तथा ‘एतं सेतुं तीर्त्वा अन्धसन्ननन्धो भवति’ इति तरितव्यता चास्याभिधीयते । अतश्चान्यत्प्राप्यमस्ति, उन्मानव्यपदेशाच्च-उन्मितं-परिमितम् इदं परं ब्रह्म ‘चतुष्पाद्व्रह्मषोडशकलम्’ इति उन्मानव्यपदेशात् । स चायमुन्मानव्यपदेशस्तेन सेतुना प्रप्य-स्यानुन्मितस्यास्तितां द्योतयति । तथा सम्बन्धव्यपदेशश्च सेतुसेतुमतोः प्रापकत्वप्राप्यत्वलक्षणो दृश्यते । ‘अमृतस्य परं सेतुं दग्धेन्धनमिवानलम्’ ‘अमृतस्यैष सेतुः’ इति, अतश्च परात्परमस्ति । भेदेन च परात्परं व्यपदिश्यते ‘परात्परं पुरुषमुपैति’ ‘परात्परं यन्महतो महान्तम्’ इति च । तथा ‘तेनेदं पूर्णं पुरुषेण सर्वम्’ ‘ततो यदुत्तरतरं तदरूपमनामयम’ इति । अत एभ्यो हेतुभ्यः परस्माद्व्रह्मणः परमपि किञ्चिदस्तीति गम्यते इति ।। ३० ।।</div>
</div>
<div class="verse" type="sutra" id="SB_C03_S02_V31" data-adhikaranaID="SB_C03_S02_A081" data-adhikarana="पराधिकरणम्">
<div class="leading_bhashya" id="SB_C03_S02_V31_I01"> एवं प्राप्तेऽभिधीयते --</div>
<div class="versetext"> सामान्यात्तु ।। ३१ ।। </div>
<div class="bhashya" id="SB_C03_S02_V31_B1"> तुशब्दः पक्षं व्यावर्त्तयति ।यत्तावदुक्तं सेतुव्यपदेशात् परात्परमस्तीति तन्नोपपद्यते । न ह्ययमत्र किचित्प्राप्यं प्रति सेतुरुच्यते ‘एषां लोकानामसम्भेदाय’ इति सेतुसामान्येन सर्वलोकासङ्करकरत्वश्रुतेः । सिनोति-वध्नाति स्वस्मिन्सर्वं चिदचिद्वस्तुजातमसङ्कीर्णमिति सेतुरुच्यते । ‘एतं सेतुं तीर्त्वा’ इति तरतिश्च प्राप्तिवचनः यथा वेदान्तं तरतीति ।। ३१ ।।</div>
</div>
<div class="verse" type="sutra" id="SB_C03_S02_V32" data-adhikaranaID="SB_C03_S02_A081" data-adhikarana="पराधिकरणम्">
<div class="versetext"> बुद्धयर्थः पादवत् ।। ३२ ।।  </div>
<div class="bhashya" id="SB_C03_S02_V32_B1">योऽयं ‘चतुष्पद्ब्रह्मषोडशकलं’ ‘पादोऽस्य विश्वाभूतानि’ इत्युन्मानव्यपदेशः, स बुद्धयर्थः-उपासनार्थः, ‘सत्यं ज्ञानमनन्तं बअह्म’ इत्यादिभिर्ज्जगत्कारणस्य ब्रह्मणोऽपरिच्छिन्नत्वावगमात् स्वत उन्मितत्वासम्भ- वात् । जगत्कारणत्वं हि तस्यैव श्रूयते ‘तस्माद्वा एतस्मादात्मन आकाशः सम्भूतः’ ‘सोऽकामयत बहुस्यां प्रजायेयेति’ इति । अतो यथा ‘वाक्पादः प्राणः पादश्चक्षुष्पादो मनः पाद’ इत्यादिना ब्रह्मणो वागादिपादव्य-पदेश उपासनार्थः, एवमयमपि ।। ३२ ।।  </div>
</div>
<div class="verse" type="sutra" id="SB_C03_S02_V33" data-adhikaranaID="SB_C03_S02_A081" data-adhikarana="पराधिकरणम्">
<div class="leading_bhashya" id="SB_C03_S02_V33_I01">  स्वयमनुन्मितस्य कथमुपासनार्थतयाऽप्युन्मानसंभवस्तत्राह -  </div>
<div class="versetext">स्थानविशेषात्प्रकाशादिवत् ।। ३३ ।।  </div>
<div class="bhashya" id="SB_C03_S02_V33_B1"> प्रतिपन्नवागादिस्थानविशेषरूपोपाधिभेदात्तत्सम्बन्धितयोन्मितत्वानुसन्धानं सम्भवति, यथा प्रकाशादेर्वि-ततस्य वातायनघटादिस्थानभेदैः परिच्छिद्यानुसन्धानसम्भव इत्यर्थः ।। ३३ ।।</div>
</div>
<div class="verse" type="sutra" id="SB_C03_S02_V34" data-adhikaranaID="SB_C03_S02_A081" data-adhikarana="पराधिकरणम्">
<div class="versetext">उपपत्तेश्च ।। ३४ ।।</div>
<div class="bhashya" id="SB_C03_S02_V34_B1"> यदुक्तम् ‘अमृतस्यैष सेतुः’ इति प्राप्यप्रापकसम्बन्धव्यपदेशात् प्रापकात्परं प्राप्यमन्यदस्तीति; तन्न, प्राप्यस्य परमपुरुषस्य स्वप्राप्तौ स्वस्यैवोपायत्वोपपत्तेः, ‘नायमात्मा प्रवचनेन लभ्यो न मेधया न बहुना श्रुतेन । यमे- वैष वृणुते तेन लभ्यस्तस्यैष विवृणुते तनूं स्वाम्’ इत्यनन्योपायत्वश्रवणात् ।। ३४ ।। </div>
</div>
<div class="verse" type="sutra" id="SB_C03_S02_V35" data-adhikaranaID="SB_C03_S02_A081" data-adhikarana="पराधिकरणम्">
<div class="versetext">तथान्यप्रतिषेधात् ।। ३५ ।। </div>
<div class="bhashya" id="SB_C03_S02_V35_B1">यत्पुनरुक्तं ‘ततो यदुत्तरतरं’ ‘परात्परं पुरुषम्’ अक्षरात्परतः परः’ इत्यादिभेदव्यपदेशात्परात्परमस्तीति, तन्नोपपद्यते, तत्रैव ततोऽन्यस्य प्रतिषेधात्, ‘यस्मात्परं नापरमस्ति किञ्चित् यस्मान्नाणीयो न ज्यायोऽस्ति कश्चित्’ यस्मादपरं परं नास्ति किञ्चित् न केनापि प्रकारेण परमस्तीत्यर्थः, तथाऽन्यत्रापि ‘न ह्येतस्मादिति नेत्यन्यत्परमस्तीति नेति’ इति नेति निर्दिष्टादेतस्माद्व्रह्मणोऽन्यत्परं न ह्यस्तीत्यर्थः । तथा ‘न तस्येशे कश्चन  ३.२.३५  तस्य नाम महद्यशः’ इति । तद्धि जगदुपादानकारणतयाऽनन्तरमुक्तं ‘सर्वे निमेषा जज्ञिरे विद्युतः पुरुषादधि’ स आपः प्रदुघे उभे इमे’ इत्यादिना ‘अभ्द्यः सम्भूतो हिरण्यगर्भः इत्यष्टौ’ इति च जगत्कारणं पुरुषमेनं प्रत्यभि-ज्ञापयति । ‘ततो यदुत्तरतर’मिति किमुच्यत इति चेत्, पूर्वत्र ‘वेदाहमेतं पुरुषं महान्तमाद्यिवर्णं तमसः पर-स्तात् । तमेवं विदित्वाऽतिमृत्युमेति नान्यः पन्था विद्यतेऽयनाय’ इति परस्य ब्रह्मणो महापुरुषस्य वेदनमे-वामृतत्वसाधनं, नान्योऽमृतत्वस्य पन्था इत्युपदिश्य तदुपपादनाय ‘यस्मात्परं नापरमस्ति किञ्चिद्यस्मा-न्नाणीयो न ज्यायोऽस्ति कश्चित् । वृक्ष इव स्तब्धो दिवि तिष्ठत्येकस्तेनेदं पूर्णं पुरुषेण सर्वम्’ इति पुरुषस्य परत्वं तद्वयतिरिक्तस्य परत्वासम्भवं च प्रतिपाद्य ‘ततो यदुत्तरतरं तदरूपमनामयम् । य एतद्विदुरमृतास्ते भवन्त्यथेतरे दुःखमेवापियन्ति’ इति पूर्वोक्तमर्थं हेतुतो निगमयति । यदुत्तरतरं पुरुषतत्त्वं तदेवारूपमनामयं यतस्ततो य एतत्पुरुषतत्त्वं विदुः त एवामृता भवन्त्यथेतरे दुःखमेवापियन्तीति । अन्यथोपक्रमविरोधोऽन-न्तरोक्तिविरोधश्च, ‘परात्परं पुरुषमुपैति दिव्यम्’ इति पूर्वत्र ‘अक्षरात्परतः परः’ इत्यक्षरादव्याकृताद्यः परः समष्टिपुरुषस्तस्मात्परो योऽदृश्यत्वादिगुणकः सर्वज्ञः परमपुरुषः स एवेहापि ‘परात्परः’ इति समष्टिपुरुषा-त्परत्वेनोच्यते ।। ३५ ।। </div>
</div>
<div class="verse" type="sutra" id="SB_C03_S02_V36" data-adhikaranaID="SB_C03_S02_A081" data-adhikarana="पराधिकरणम्">
<div class="versetext"> अनेन सर्वगतत्वमायामशब्दादिभ्यः ।। ३६ ।। </div>
<div class="bhashya" id="SB_C03_S02_V36_B1">  अनेन ब्रह्मणा सर्वगतत्वं सर्वस्य जगतो व्याप्तत्वम्, आयामशब्दादिभ्यः-सर्वव्याप्तिवाचिशब्देभ्योऽवगम्य-मानमस्मात्परं नास्तीत्यवगमयति । आयामशब्दस्तावत् तेनेदं पूर्णं पुरुषेण’ सर्वं ‘यच्च किञ्चिज्जगत्यस्मिन् दृश्यते श्रूयतेऽपि वा । अन्तबहिश्च तत्सर्वं व्याप्य नारायणः स्थितः’ ‘नित्यं विभुं सर्वगतं सुसूक्ष्मं तदव्ययं यद्भूतयोनिं परिपश्यन्ति धीराः’ । आदिशब्दात् ‘ब्रह्मैवेदं सर्वम्’ आत्मैवेदं सर्व’मित्यादयो गृह्मन्ते । अत इदं परं ब्रह्मैव सर्वस्मात्परम् ।। ३६ ।।</div>
</div>
<div class="verse" type="sutra" id="SB_C03_S02_V37" data-adhikaranaID="SB_C03_S02_A082" data-adhikarana="फलाधिकरणम्">
<div class="versetext">फलमत उपपत्तेः ।। ३७ ।। </div>
<div class="bhashya" id="SB_C03_S02_V37_B1">  उक्तमुपासिसिषोपजननार्थं जीवस्य सर्वावस्थासु सदोषत्वं, प्राप्यस्य च परम-</div>
</div>
<div class="verse" type="sutra" id="SB_C03_S02_V38" data-adhikaranaID="SB_C03_S02_A082" data-adhikarana="फलाधिकरणम्">
<div class="versetext"> श्रुतत्वाच्च ।। ३८ ।। </div>
<div class="bhashya" id="SB_C03_S02_V38_B1"> ‘स वा एष महानज आत्माऽन्नादो वसुदानः’ ‘एष ह्येवानन्दयाति’ इति भोगापवर्गरूपं पलमयमेव ददाती- ति हि श्रूयते ।। ३८ ।।  </div>
</div>
<div class="verse" type="sutra" id="SB_C03_S02_V39" data-adhikaranaID="SB_C03_S02_A082" data-adhikarana="फलाधिकरणम्">
<div class="leading_bhashya" id="SB_C03_S02_V03_I01">सम्प्रति पूर्वपक्षमाह -  </div>
<div class="versetext"> धर्मं जैमिनिरत एव ।। ३९ ।।</div>
<div class="bhashya" id="SB_C03_S02_V39_B1">अत एव-उपपत्तेः, शास्त्राच्च यागदानहोमोपासनरूपधर्ममेव फलप्रदं जैमिनिराचार्यो मन्यते । लोके हि कृष्या-  दिकं दानादिकं च कर्म साक्षाद्वा एरम्परया वा स्वयमेव फलसाधनं दृष्टम्; एवं वेदेऽपि यागदानहोमा- दानां साक्षात्फलसाधनत्वाभावेऽपि परम्परया अपूर्वद्वारेण फलसाधनत्वमुपपद्यते । तथा ‘यजेत स्वर्गकामः’ इत्यादिशास्त्रमपि सिषाधयिषितस्वर्गस्य कर्त्तव्यतया यागाद्यभिदधदन्यथानुपपत्त्या अपूर्वद्वारेण फलसाधन-त्वमवगमयति ।। ३९ ।। </div>
</div>
<div class="verse" type="sutra" id="SB_C03_S02_V40" data-adhikaranaID="SB_C03_S02_A082" data-adhikarana="फलाधिकरणम्">
<div class="versetext">पूर्वं तु वादरायणो हेतुव्यपदेशात् ।। ४० ।।  </div>
<div class="bhashya" id="SB_C03_S02_V40_B1">  तुशब्दः पक्षव्यावृत्त्यर्थः; पूर्वोक्तं परमपुरुषस्यैव फलप्रदत्वं भगवान् वादरायणो मन्यतेः कुतः? हेतुव्यपदेशा- त्-यज देवपूजायामिति देवताराधनभूतयागाद्याराध्यभूताग्निवाय्यवादिदेवतानामेव तत्तत्फलहेतुतया तस्मिन्स्तस्मिन्नपि वाक्ये ◌ेव्यपदेशात् ‘वायव्यं श्वेतमालभेत भूतिकामो वायुर्वै क्षेपिष्ठा देवता वायुमेव स्वेन भागधेयेनोपधावति स एवैनं भूतिं गमयति’ इत्यादिषु कामिनः सिषाधयिषितफलसाधनत्वप्रकारोपदेशो-  ३.२.४०  ऽपि विध्यपेक्षित एवेति नातत्परत्वशङ्का युक्ता । एवमपेक्षितेऽपि फलसाधनत्वप्रकारे शब्दादेवावगते सति तत्परित्यागमश्रुतापूर्वादिपरिकल्पनं च प्रामाणिका न सहन्ते । लिङादयोऽपि देवताराधनभूतयागादेः प्रकृ-त्यर्थस्य कर्तृव्यापारसाध्यतां व्युत्पत्तिसिद्धां शब्दानुशासनानुमतामभिदधति; नान्यदलौकिकमिति प्रागेवो- क्तम् । तदेवं ‘वायुर्वै क्षेपिष्ठा देवता’ इत्यादिशब्दाद्वाय्वादीनां फलप्रदत्वमवगम्यते । वाय्वाद्यात्मना च परम-पुरुष एवाराध्यतया फलप्रदायित्वेन चावतिष्ठित इति श्रूयते-‘इष्टापूर्त्तं बहुधा जातं जायमानं विश्वं विभर्ति भुव-नस्य नाभिः । तदेवाग्निस्तद्वांयुस्तत्सूर्यस्तदुचन्द्रमाः’ इति; अन्तर्यामिब्राह्मणे च ‘यो वायौ तिष्ठन् यस्य वायुः शरीरं, योऽग्नौ तिष्ठन्, य आदित्ये तिष्ठन्’ इत्यादि श्रूयते । स्मर्यते च ‘यो यो यां यां तनुं भक्तः श्रद्ध-याऽर्चितुमिच्छति । तस्य तस्याचलां श्रद्धां तामेव दिधाम्यहम् ।। स तया श्रद्धया युक्तस्तस्याराधनमीहते । लभते च ततः कामान्मयैव विहितान् हि तान्’ इति । अहं हि सर्वयज्ञानां भोक्ता च प्रभुरेव च’ इति, प्रभु- रिति फलप्रदायीत्यर्थः । ‘देवान् देवयजो यान्ति मद्भक्ता यान्ति मामपि । यान्ति मद्याजिनोऽपि माम्’ इति च । लोके च कृष्यादिभिर्विचित्ररूपान् द्रव्यविशेषान् सम्पाद्य तै राजानं भृत्यद्वारेण साक्षाद्वाऽर्चयन्ति, अर्च्चितश्च राजा तत्तदर्चनानुगुणं पलं च प्रयच्छन् दृश्यते । वेदान्तास्तु अतिपतितसकलेतरप्रमाणसम्भावना-भूमिं निरस्तसमस्ताविद्यादिदोषगन्धं स्वाभाविकानवधिकातिशयापरिमितोदारगुणसागरं पुरुषोत्तमं प्रति- पाद्य तदाराधनरूपाणि च यागदानहोमात्मकानि, स्तुतिनमस्कारकीर्त्तनार्चनद्यानानि च तदाराधनानि, आराधितात्परस्मात्पुरुषाद्भोगापवर्गरूपं फल च वदन्तीति सर्वं समञ्जसम् ।। ४० ।। </div>
<div class="authorline">  इति श्रीभगवद्रामानुजविरचिते शारीरकमीमांसाभाष्ये  तृतीयस्याध्यायस्य द्वितीयः पादः ।।</div>
</div>
</div>
<div class="section" id="SB_C03_S03" type="paada" data-name="तृतीयः पादः" data-title="तृतीयाध्याये तृतीयः पादः">
<div class="verse" type="sutra" id="SB_C03_S03_V01" data-adhikaranaID="SB_C03_S03_A083" data-adhikarana="सर्ववेदान्तप्रत्ययाधिकरणम्">
<div class="versetext"> सर्ववेदान्तप्रत्ययं चोदनाद्यविशेषात् ।। १ ।। </div>
<div class="bhashya" id="SB_C03_S03_V01_B1"> उक्तं ब्रह्मोपासिसिषोपजननाय वक्तव्यं ब्रह्मणः फलदायित्वपर्यन्तम्, इदानीं ब्रह्मोपासनानां गुणोपसंहारविकल्पनिर्णयाय विद्याभेदचिन्ता प्रस्तूयते । प्रथमं तावदेकस्या वैश्वानरविद्यादिकायाः अनेकशाखासु श्रूयमाणायाः किमेकविद्यात्वम्? उत विद्याभेद? इति चिन्त्यते ।  ३.३.१  अत एव ‘तेषामेवेतां ब्रह्मविद्यां वदेत शिरोव्रतं विधिवद्यैस्तुचीर्णम्’ इति शिरोव्रतवतामाथर्वणिकानामेव विद्योपदोनियम उपपद्यते, विद्यैक्ये हि विद्याङ्गस्य शिरोव्रतस्यान्येषामपि शाखिनां प्राप्तेर्नियमो नोपपद्यते- </div>
<div class="bhashya" id="SB_C03_S03_V01_B2"> एवं प्राप्ते उच्यते-सर्ववेदान्तप्रत्ययमेकमुपासनमिति, कुतः? चोदनाद्यविशेषात्, चोदना तावदुवपासीत विद्यादित्वेवं जातीयको धात्वर्थविशेषविधिः, आदिशब्देन ‘एकं वा संयोगरूपचोदनाख्याविशेषात्’ इति कर्मकाण्डशाखान्तराधिकरणसूत्रोक्ताः संयोगरूपाख्या गृह्यन्ते, एषां चोदनादीनामविशेषात् सैवेयं वि- द्येति शाखान्तरे प्रत्यभिज्ञायते, तथा हि-छान्दोग्यवाजसनेयकयोः ‘वैश्वानरमुपास्ते’ इति चोदना तावदेक-रूपा, वेद्यैकनिरूपणीयस्वरूपस्य विदिपर्यायस्योपासेर्वेद्यभूतवैश्वानरैक्यात् रूपमप्यविशिष्टम् । आख्या च वैश्वानरविद्येत्यविशिष्टा; फलसंयोगोऽप्युभयत्रापि ब्रह्मप्राप्तिरूपोऽविशिष्टः । अत एभिः प्रत्यभिज्ञाना-च्छाखान्तरेऽपि विद्यैक्यम् ।। १ ।।</div>
</div>
<div class="verse" type="sutra" id="SB_C03_S03_V02" data-adhikaranaID="SB_C03_S03_A083" data-adhikarana="सर्ववेदान्तप्रत्ययाधिकरणम्">
<div class="leading_bhashya" id="SB_C03_S03_V02_I01"> यत्तूक्तमविशेषपुनश्श्रवणात्प्रकरणान्तराच्च विधेयभेदप्रतीतेर्न विद्यैक्यमिति तदनुभाष्य परिहरति- </div>
<div class="versetext"> भेदान्नेति चेदेकस्यामपि ।। २ ।।  </div>
<div class="bhashya" id="SB_C03_S03_V02_B1"> अविशेषपुनश्श्रुत्या प्रकरणान्तराच्च विधेयभेदान्न विद्यैक्यमिति चेत् एकस्यामपि विद्यायां प्रतिपत्तृभेदात्पु-नःश्रुतिः प्रकरणान्तरं चोपपद्यते । यत्र ह्येकस्मिन् प्रतिपत्तरि पुनःश्रुतिः प्रकरणान्तरं च विद्यते तत्राऽन्यथा-नुपपत्त्या विधेयभेदाद्विद्याभेदः, प्रतिपत्तृभेदे तु तत्प्रतिपत्त्यर्थतया पुनःश्रुत्याद्युपपत्तेस्तत्र न विधेयान्तरसम्भ- वः ।। २ ।। </div>
</div>
<div class="verse" type="sutra" id="SB_C03_S03_V03" data-adhikaranaID="SB_C03_S03_A083" data-adhikarana="सर्ववेदान्तप्रत्ययाधिकरणम्">
<div class="leading_bhashya" id="SB_C03_S03_V03_I01">  यच्चोक्तं शिरोव्रतवतामाथर्वणिकानामेव विद्योपदेशनियमदर्शनाद्विद्याभेदः प्रतीयत इति, अत्राह -  </div>
<div class="versetext"> स्वाध्यायस्य तथात्वे हि समाचारेऽधिकाराच्च सववच्च तन्नियमः ।। ३ ।। </div>
<div class="bhashya" id="SB_C03_S03_V03_B1"> नैतदस्ति-शिरोव्रतोपदेशनियमदर्शनं विद्याभेदं द्योतयतीति, शिरोव्रतस्य विद्याङ्गत्वाभावात्, स्वाध्यायस्य तथात्वे हि तन्नियमः- स्वाध्यायस्य तथात्वसिद्धयर्थं-तज्जन्यसंस्कारभाकत्वसिद्धयर्थं हि शिरोव्रतोपदेशनि- यमः, न विद्यायाः । कुत एतत्, ‘नैतदचीर्णव्रतोऽधीयीत’ इति तस्याध्ययनसंयोगात्, समाचारेऽधिकाराच्च, समाचाराख्ये ग्रन्थे ‘इदमपि वेदव्रतेन व्याख्यातम्’ इत्यतिदेशात्’ ‘तेषामेवैतां ब्रह्मविद्यां वदेत’ वेदविद्या-  </div>
</div>
<div class="verse" type="sutra" id="SB_C03_S03_V04" data-adhikaranaID="SB_C03_S03_A083" data-adhikarana="सर्ववेदान्तप्रत्ययाधिकरणम्">
<div class="versetext"> दर्शयति च ।। ४ ।।  </div>
<div class="bhashya" id="SB_C03_S03_V04_B1">दर्शयति च श्रुतिरुपासनस्य सर्ववेदान्तप्रत्ययत्वम्, तथा हि छान्दोग्ये ‘तस्मिन् यदन्तस्तदन्वेष्टव्यम्’ इत्यु-क्तवा ‘किं तत्र विद्यते यदन्वेष्टव्यम्’ इति प्रश्नपूर्वकमपहतपाप्मत्वादिगुणाष्टकविशिष्टः परमात्मा तस्मिन्नु- पास्य इत्युक्तम् । तैत्तिरीयके तु छान्दोग्यस्थं प्रतिनिर्देशमुपजीव्य ‘तत्रापि दह्रं गगनं विशोकस्तस्मिन् यद-न्तस्तदुपासितव्यम्’ इति गुणाष्टकविशिष्टस्य परमात्मन उपासनमुच्यते, तदुभयत्र विद्यैकत्वेन गुणोपसंहा-रादेवोपद्यपते ।। ४ ।।</div>
</div>
<div class="verse" type="sutra" id="SB_C03_S03_V05" data-adhikaranaID="SB_C03_S03_A083" data-adhikarana="सर्ववेदान्तप्रत्ययाधिकरणम्">
<div class="leading_bhashya" id="SB_C03_S03_V05_I01">तदेवं शाखान्तराधिकरणसिद्धं विद्यैक्यं स्थिरीकृत्य तत्प्रयेजनमाह - </div>
<div class="versetext"> उपसंहारोऽर्थाभेदाद्विधिशेषवत्समाने च ।। ५ ।। </div>
<div class="bhashya" id="SB_C03_S03_V05_B1">  एवं सर्ववेदान्तेषु समाने सत्युपासने वेदान्तान्तराम्नातानां गुणानां वेदान्तान्तरे उपसंहारः कर्त्तव्यः, कुतः?  विधिशेषवदर्थाभेदात्, यथैकस्मिन्वेदान्ते श्रुतो वैश्वानरदहरादिविधिशेषो गुणस्तद्विद्यासम्बन्धात्तदुपकार-रूपप्रयोजनसिध्द्यर्थमनुष्ठीयते, तथा वेदान्तान्तरोदितोऽपि तद्विद्यासम्बन्धित्वेन तदुपकाराविशेषादुपसंह- र्त्तव्य इत्यर्थः । चशब्दोऽवधारणे ।। ५ ।। </div>
</div>
<div class="verse" type="sutra" id="SB_C03_S03_V06" data-adhikaranaID="SB_C03_S03_A084" data-adhikarana="अन्यथात्वाधिकरणम्">
<div class="versetext"> अन्यथात्वं शब्दादिति चेन्नाऽविशेषात् ।। ६ ।।</div>
<div class="bhashya" id="SB_C03_S03_V06_B1"> एवं चोदनाद्यविशेषाद्विद्यैकत्वम्, एकत्वे च गुणोपसंहारः कर्त्तव्य इत्युक्तम्, अतः परं काश्चन विद्या अधिकृत्य प्रत्यभिज्ञाहेतुभूतचोदनाद्यविशेषोऽस्ति नेतीति निरूप्य निर्णीयते । अस्त्युद्गीथ-  ३.२.६  विद्या वाजिनां छन्दोगानां च । वाजिनां तावत् ‘द्व्रया ह प्राजापत्या देवाश्चासुराश्च’ इत्यारभ्य ‘ते ह वा देवा ऊचुः हन्तासुरान् यज्ञ उद्गीथेनात्ययाम’ इत्युद्गीयेनासुरविध्वंसनं प्रतिज्ञायोद्गीथे वागादीमनः पर्यन्तदृष्टावसुरै-रभिभवमुक्तवा ‘अथ हेममासन्यं प्राणमूचुः’ इत्यादिनोद्गीथे प्राणदृष्टया असुरपराभवमुकत्वा ‘भवत्यात्मना परऽस्य द्विषन् भ्रातृव्यो भवति य एवं वेद’ इति शत्रुपराजयफलायोद्गीथे प्राणदृष्टिविर्हिता । एवं छन्दोगाना- मपि ‘देवासुरा ह वै यत्र संयेतिरे’ इत्यारभ्य ‘तद्धदेवा उद्गीथमाजह्रुरनेनैनानभिहनिष्यामः’ इत्युद्गीथेनासुर-पराभवं प्रतिज्ञाय तद्वदेवोद्गीथे वागादिदृष्टौ दोषमभिधाय ‘अथ ह य एवायं मुख्यप्राणस्तमुद्गीथमुपासाञ्चक्रिरे’ सत्यादिनोद्गीथे प्राणदृष्टया असुरपराभवमुकत्वा २यथाश्मानमाखणमृत्वा विध्वंसते एवं हैव स विध्वंसते य एवंविदि पापं कामयते’ इति शत्रुपराभावायोद्गीथे प्राणदृष्टिर्विहिता, वेदनविषयविधिप्रत्ययाश्रवणेऽपि फल-  ३.२.६  साधनत्वश्रवणाद्वेदनविषयो विधिः कल्प्यते । उद्गीथविद्यायु◌ा◌ः क्रत्वर्थत्वेन क्रतुसाद्गुण्यफलत्वेऽप्यार्थवांदिक- मपि फलं तदविरुद्धं ग्राह्यमेवेति देवताधिकरणे प्रतिपादितम् । तत्र संशय्यते किमत्र विद्यैक्यम्? उत नेति । किं युक्तं? विद्यैक्यमिति कुतः? उभयत्रोद्गीथस्यैवाध्यस्तप्राणभावस्योपास्यत्वश्रवणाच्चोदनाद्यविशेषात् । फलसंयोगस्तावच्छत्रुपरिभवरूपो न विशिष्यते, रूपमप्यध्यस्तप्राण भावोद्गीथाख्योंपास्यैक्यादविशिष्टम्, चोदना च विदिधात्वर्थगताऽविशिष्टा, आख्या चोद्गीथविद्येत्यविशिष्टा । अत्र राद्धान्तिच्छायया परिचोद्य परिहरति-अन्यथात्वं शब्दादिति चेन्नाविशेषात्-इति । यदुक्तं विद्यैक्यमिति, तन्नोपपद्यते, रूपभेदात्; रूपा-न्यथात्वं हि शब्दादेव प्रतीयते; वाजसनेयके हि ‘अथ हेममासन्यं प्राणमूचुस्त्वं न उद्गायेति तथेति तेभ्य एष प्राण उदगायत्’ इत्युद्गानस्य कर्त्तरि प्राणदृष्टयाऽसुरपराभवमुकत्वा ‘य एवं वेद’ इति कर्तर्येव प्राणदृष्टिरेवं-शब्दादवगम्यते, छान्दोग्ये ‘अथ ह य एवायं मुख्यः प्राणस्तमुद्गीथमुपासाञ्चक्रिरे’ इत्युद्गानस्य कर्मण्युद्गीथे प्राणदृष्टयाऽसुरपराभवमुकत्वा ‘य एवंविदि पापं कामयते’ इत्येवंशब्दात् कर्मण्येवोद्गीथे प्राणदृष्टिर्विहिता ।  ३.२.६  अत एकत्र कर्त्तरि प्राणदृष्टिशब्दादन्यत्र कर्मणि प्राणदृष्टिशब्दाच्च रूपान्यथात्वं स्पष्टम् । रूपान्यथात्वे च विधेयभेदे सति केवलचोदनाद्यविशेषोऽकिञ्चित्कर इति विद्याभेद इति चेत्-तन्न, अविशेषेण ह्युभयत्रोद्गी-थसाधनकपरपरिभव उपक्रमे प्रतीयते, वाजसनेयके ‘ते ह देवा ऊचुर्हन्तासुरान् यज्ञ उद्गीथेनात्ययाम’ इत्युपक्रमे श्रूयते, छान्दोग्येऽपि ‘तद्ध देवा उद्गीथमाजह्रुरनेनैनानभिहनिष्यामः’ इति । अत उपक्रमाविरो- धाय ‘तेभ्य एष प्राण उदगायत्’ इत्यध्यस्तप्राणभाव उद्गीथ उद्गानकर्मभूत एव पाकादिष्वोदनादिव-त्सौकर्यातिशयविवक्षया कर्त्तृत्वेनोच्यते; अन्यथोपक्रमगत उद्गीथशब्दः कर्त्तरिलाक्षणिकः स्यात्, अतो विद्यैक्यम् ।। ६ ।। </div>
</div>
<div class="verse" type="sutra" id="SB_C03_S03_V07" data-adhikaranaID="SB_C03_S03_A084" data-adhikarana="अन्यथात्वाधिकरणम्">
<div class="leading_bhashya" id="SB_C03_S03_V07_I01"> इतिप्राप्ते प्रचक्ष्महे -</div>
<div class="versetext"> न वा प्रकरणभेदात्परोवरीयस्त्वादिवत् ।। ७ ।।  </div>
<div class="bhashya" id="SB_C03_S03_V07_B1"> नवेति पक्षं व्यावर्तयति, न चैतदस्ति, यद्विद्यैक्यमिति; कुतः? प्रकरणभेदात् ‘ओमित्येतदक्षरमुद्गीथमुपा-सीत’ इति प्रकृतमुद्गीथावयवभूतं प्रणवं प्रस्तुत्य ‘एतस्य वा अक्षरस्योपव्याख्यानं भवति’ ‘देवासुरा ह वै यत्र संयेतिरे’ इत्यारभ्य ‘अथ ह य एवायं मुख्यः प्राणस्तमुद्गीथमुपासाञ्चक्रिरे’ इत्युद्गीथाववयभूतप्रणवविष-यमुपासनं छन्दोगा अधीयते; वाजिनस्तु-तादृशप्राचीनप्रकरणाभावात्’ हन्तासुरान् यज्ञ उद्गीथेनात्ययाम’ इति-कृत्स्नमुद्गीथं प्रस्तुत्य ‘अथ हेममासन्यं प्राणमूचुस्त्वं न उद्गाय’ इत्यादिकृत्स्नोद्गीथविषयमधीयते; अतः प्रकरणभेदेन विधेयभेदः, विधेयभेदे च रूपभेद इति न  विद्यैक्यम् । किञ्च ‘अथ ह एवायं मुख्य ◌ः प्राणस्तमुद्गी-  ३.३.७  थमुपासाञ्चक्रिरे’ इति पूर्वप्रकृतः उद्गीथावयवभूतः प्रणव एवाध्यस्तप्राणभावश्छन्दोगानामुपास्यः, वाजिना- न्तु कृत्स्नस्योद्गीथस्य कर्त्तोद्गाता प्राणदृष्टयापास्य इति । ‘अथ हेममासन्यं प्राणमुचुस्त्वं न उद्गायेति तथेति तेभ्य एष प्राण उदगायत’ इत्युद्गातरि प्राणाध्यासं निर्दिश्य ‘य एवं वेद’ इत्युद्गातैवाध्यस्तप्राणभाव उपास्यो विधीयते, अतश्च रूपभेदः । न चोद्गातर्युपास्ये विहिते ‘उद्गीथेनात्ययाम’ इत्याख्यायिकोपक्रमविरोधः शङ्क-नीयः; उद्गातुरुपासने उद्गीथस्योद्गानकर्मभूतस्यावश्यापेक्षितत्वात्तस्यापि परपरिभवाख्यं फलं प्रति हेतुत्वात् । अतो रूपभेदाद्विद्याभेद इति चोदनाद्यविशेषेऽपि न विद्यैक्यम् । परोवरीयस्त्वादिवत्-यथैकस्यामपि शाखा-यामुद्गीथावयवभूते प्रणवे परमात्मदृष्टिविधानसाम्येऽपि हिरण्मयपुरुषदृष्टिविधानात् परोवरीयस्त्वादिगुण-विशिष्टदृष्टिविधानमर्थान्तरभूतम् ।। ७ ।।</div>
</div>
<div class="verse" type="sutra" id="SB_C03_S03_V08" data-adhikaranaID="SB_C03_S03_A084" data-adhikarana="अन्यथात्वाधिकरणम्">
<div class="versetext">संज्ञातश्चेत्तदुक्तमस्ति तु तदपि ।। ८ ।।  </div>
<div class="bhashya" id="SB_C03_S03_V08_B1"> उद्गीथविद्येति संज्ञैक्यात् तत्-विद्यैक्यमुक्तं चेत्-तत् संज्ञैक्यं विधेयभेदेऽप्यस्त्यैव; यथा अग्निहोत्रसंज्ञानि-त्याग्निहोत्रे, कुण्डपायिनामयनाग्निहोत्रे च, यथा चोद्गीथविद्येति छान्दोग्ये प्रथमप्रापाठकोदितासु बह्वीसु विद्यासु ।। ८ ।।</div>
</div>
<div class="verse" type="sutra" id="SB_C03_S03_V09" data-adhikaranaID="SB_C03_S03_A084" data-adhikarana="अन्यथात्वाधिकरणम्">
<div class="versetext"> व्याप्तेश्च समञ्जसम् ।। ९ ।।  </div>
<div class="bhashya" id="SB_C03_S03_V09_B1"> छान्दोग्ये प्रथमप्रपाठके उवरास्वपि विद्यासूद्गीथावयवस्य प्रणवस्य प्रथमप्रस्तुतस्योपास्यत्वेन व्याप्तेश्च तन्म-ध्यगतस्य ‘तद्ध देवा उद्गीथमाजह्रुः’ सत्युद्गीथशब्दस्य प्रणवविषयत्वमेव समञ्जसम् । अवयवे च समुदाय-शब्दः ‘पटो दग्धः’ इत्यादिषु दृश्यते । अतश्चोद्गीथावयवभूतः प्रणव एवोद्गीथशब्दनिर्दिष्ट इति स एव प्राण-  ३.३.९  दृष्टययोपास्यः छान्दोग्ये प्रतिपत्तव्यः । वाजसनेयके तु कृत्स्नोद्गीथविषय उद्गीथशब्द इति कृत्स्नोद्गीथस्य कर्त्तोद्गाता प्राणदृष्टयोपास्य इति विद्यानानात्वं सिद्धम् ।। ९ ।। </div>
</div>
<div class="verse" type="sutra" id="SB_C03_S03_V10" data-adhikaranaID="SB_C03_S03_A085" data-adhikarana="सर्वाभेदाधिकरणम्">
<div class="versetext"> सर्वाभेदादन्यत्रेमे ।। १० ।।  </div>
<div class="bhashya" id="SB_C03_S03_V10_B1"> छान्दोग्यवाजसनेयकयोः प्राणविद्याऽऽम्नायते, ‘यो ह वै ज्येष्ठं श्रेष्ठं च वेद ज्येष्ठश्च ह वै श्रेष्ठश्च भवति प्राणो वाव ज्येष्ठश्च श्रेष्ठश्च’ इत्यादि । तत्र ज्यैष्ठयश्रैष्ठयगुणकं प्राणमुपास्यं प्रति- पाद्य वाक्चक्षुःश्रोत्रमनस्सु वसिष्ठत्वप्रतिष्ठात्वसंपव्वायतनत्वाख्यान् गुणान् प्रतिपाद्य वागादीनां दहेस्य च  ३.३.१०  प्राणायत्तस्थितित्वेन तदायत्ततत्तत्कार्य्यत्वेन च प्राणस्य श्रैष्ठयं प्रतिपाद्य वागादिसम्बन्धितया श्रुतान् वसि-ष्ठत्वादीन् गुणांश्च प्राणसम्बन्धितया प्रतिपादयति । एवं छान्दोग्यवाजसनेयकयोर्ज्यैष्ठयश्रैष्ठयगुणको वसि-ष्ठत्वादिगुणकश्च प्राण उपास्यः प्रतिपाद्यते । कौपीतर्कानां तु प्राणविद्यायां तथैव ज्यैष्ठयश्रैष्ठयगुणकः प्राण उपास्यः प्रतिपादितः, न पुनर्वासिष्ठत्वादयो वागादिसम्बन्धिनो गुणाः प्राणसम्बन्धितया प्रतिपादिताः । तत्र संशयः- किमत्र विद्या भिद्यते? उत न? इति, किं युक्तम्? भिद्यते इति । कुतः? रूपभेदात् । यद्यप्युभयत्र प्राण एव ज्यैष्ठयश्रैष्ठयगुणक उपास्यः, तथाऽप्येकत्र वसिष्ठत्वादिभिरपि गुणैर्युक्तः प्राण उपास्यः प्रतीयते; इतरत्र तु तद्विधुर इत्युपास्यरूपभेदाद्विद्याभेदः- </div>
<div class="bhashya" id="SB_C03_S03_V10_B2"> इति प्राप्ते व्रूमः-सर्वाभेदादन्यत्रेमे, नात्र विद्याभेदः, अन्यत्र कौषीतकीनां प्राणविद्यायामपि इमे वसिष्ठत्वादयो गुणा उपास्याः सन्ति, कुतः? सर्वाभेदात्-प्रतिज्ञातप्राण-ज्यैष्ठयश्रैष्ठयोपपादनप्रकारस्य सर्वस्य तत्राप्यभेदात् । तथा हि छन्दोगवाजसनेयिनां प्राणविद्यायाम् ‘एता ह वै देवता अहंश्रेयसे व्यूदिरे’ ‘अहंश्रेयसे विवदमानाः’ इति चोपक्रम्य वागाद्यहकैकापक्रमणे अन्येषां सप्राणा-नामिन्द्रियाणां शरीरस्य च स्थितिं तत्तत्कार्यं चाविकलं प्रतिपाद्य प्राणोत्क्रमणे सर्वेषां विशरणमकार्यकरत्वं चाभिधाय सर्वेषांप्राणादीनस्थितित्व-तदधीनकार्यत्वाभ्यां प्राणस्य ज्यैष्ठयमुपपादितम् । एवमुपपादितं वा-गादिकार्यस्य प्राणाधीनत्वम् । ‘अथ हैनं वागुवाच यदहं वसिष्ठाऽस्मि त्वं तद्वसिष्ठोऽसि’ इत्यादिना वागा-दिभिरनूद्यते । कौषीतकीनां प्राणविद्यायामपि प्राणज्यैष्ठयश्रैष्ठयप्रतिपादनाय वागादिषु वसिष्ठात्वादयः प्रति-  ३.३.१०  पादिताः । ‘अथ हेमा देवताः प्रजापतिं पितरमेत्याव्रुवन् को वै नः श्रेष्ठः’ इत्यादिना वागादिगता गुणा वागा-दयश्च देहश्च प्राणाधीनाः इति प्राणस्य ज्यैष्ठयमुपपादितम्, वागादिभिः स्वस्वगुणानां वसिष्ठत्वादीनां प्राणा-धीनत्वानुवादमात्रं तु न कृतम्, नैतावता रूपभेदः, वागादीनां वसिष्ठत्वादिगुणान्वितानां प्राणाधीनकार्य-त्वोपपादनेनैव प्राणस्य वागादिवसिष्ठत्वादिगुणहेतुत्वस्य सिद्धत्वात्, तदेव हि प्राणस्य वसिष्ठत्वादिगुण-योगित्वं; यद्वागादिवसिष्ठत्वादिहेतुत्वम् । अतोऽत्रापि वसिष्ठत्वादिगुणयोगात् प्राणो ज्येष्ठः प्रतिपन्न इति नास्ति विद्याभेदः ।। १० ।। </div>
</div>
<div class="verse" type="sutra" id="SB_C03_S03_V11" data-adhikaranaID="SB_C03_S03_A086" data-adhikarana="आनन्दाद्यधिकरणम्">
<div class="leading_bhashya" id="SB_C03_S03_V11_I01">प्राणविद्याङ्गविषयमन्यदपि निरूपणमनन्तरमेव करिष्यते, यथा प्राणस्य वसिष्ठत्वाद्यनुसन्धानेन विना ज्यै-ष्ठयश्रैष्ठयानुसन्धानानुपपत्तेरनुक्तानामपि वसिष्ठत्वादीनां कौपीतकीप्राणविद्यायां प्राप्तः, तथा ब्रह्मस्वरूपा-नुसन्धानं यैर्गुणैर्विना नोपपद्यते ते ब्रह्मविद्यासु सर्वास्वनुसन्धेया इत्ययमर्थः प्रतिपाद्यते-  </div>
<div class="versetext"> आनन्दादयः प्रधानस्य ।। ११ ।।</div>
<div class="bhashya" id="SB_C03_S03_V11_B1"> अत्र ब्रह्मस्वरूपगुणानां सर्वासु परविद्यासूपसंहारोऽस्ति, नेति विचार्यते । अप्र-करणाधीतानामुपसंहारे प्रमाणभावात् प्रकरणश्रुतानामेवोपसंहार इति, एवं प्राप्ते व्रूमः- आनन्दादयः प्रधान-स्य, अभेदादिति वर्त्तते, प्रधानस्य गुणिनो ब्रह्मणः गुणिनो ब्रह्मणः सर्वेषूपासनेष्वभेदात् गुण्यपृथग्भावाद्गु-णानां सर्वत्रानन्दादयस्तद्गुणा उपसंहर्त्तव्याः ।। ११ ।।</div>
</div>
<div class="verse" type="sutra" id="SB_C03_S03_V12" data-adhikaranaID="SB_C03_S03_A086" data-adhikarana="आनन्दाद्यधिकरणम्">
<div class="leading_bhashya" id="SB_C03_S03_V12_I01"> एवं तर्हि गुण्यपृथग्भावादेवानन्दादिवत् प्रियशिरस्त्वादयोऽपि ‘तस्य प्रियमेव शिरः’ इत्यादौ ब्रह्मगुणत्वेन श्रुताः सर्वत्र प्रसज्येरन्, नेत्याह-  </div>
<div class="versetext"> प्रियशिरस्त्वाद्यप्राप्तिरुपचयापचयौ हि भेदे ।। १२ ।। </div>
<div class="bhashya" id="SB_C03_S03_V12_B1">  ब्रह्मस्वरूपगुणानां प्राप्तावुच्यमानायां प्रियशिरस्त्वादीनामप्राप्तिः तेषामब्रह्मगुणत्वात्; ब्रह्मणः पुरुषविध-त्वरूपणमात्रान्तर्गतत्वात् प्रियशिरस्त्वादीनाम् । अन्यथा शिरःपक्षपुच्छाद्यवयवभेदे सति ब्रह्मणोऽप्युपच-यापचयौ प्रसज्येयाताम् । तथा च सति ‘सत्यं ज्ञानमनन्तं ब्रह्म’ इत्यादि विरुध्यते ।। १२ ।।</div>
</div>
<div class="verse" type="sutra" id="SB_C03_S03_V13" data-adhikaranaID="SB_C03_S03_A086" data-adhikarana="आनन्दाद्यधिकरणम्">
<div class="leading_bhashya" id="SB_C03_S03_V13_I01">नन्वेवमेव ब्रह्मसम्बन्धिनामेवैश्वर्यगाम्भीर्यौदार्यकारुण्यादीनां गुणानामनन्तानां गुण्यपृथक्स्थितत्वमात्रेण  ३.३.१३  अनन्तरसूत्रस्य शङ्कामाह - नन्विति । एवमेवेत्येवकारः, एवमेव प्रसञ्जेरत्रित्युत्तरत्रान्वयात् प्रसङ्गस्यावर्जनीय तत्राश्रुतानामप्युसंहारे सर्वे सर्वत्र प्रसज्येरन्, आनन्त्यादुपसंहाराशक्तिश्च, तत्राह -</div>
<div class="versetext"> इतरे त्वर्थसामान्यात् ।। १३ ।। </div>
<div class="bhashya" id="SB_C03_S03_V13_B1">  तु शब्दश्चोद्यं व्यावर्त्तयति, इतरे त्वानन्दादयः अथसामान्यत्सर्वत्रानुवर्त्तन्ते । ये त्वर्तसमानाः- अर्थस्वरूप-निरूपणधर्मत्वेनार्थप्रतीत्यनुन्धिनस्तेऽर्थस्वरूपवत्सर्वत्रानुवर्त्तन्ते । ते च गुणाः सत्यज्ञानान्दामलत्वानन्त-त्वानि । ‘यतो वा इमानि’ इत्यादिना जगत्कारणतयोपलक्षितं ब्रह्म ‘सत्यं ज्ञानमतन्तं ब्रह्म’ ‘आनन्दो बैह्म’  ३.३.१३  इत्यानन्दादिभिर्हि स्वरूपतो निरूप्यते । अत उपास्वब्रह्मस्वरूपावगमाय सर्वासु विद्यास्वानन्दादयोऽनुव- र्त्तन्ते । ये तु निरूपितस्वरूपस्य ब्रह्मणः कारुण्यादयोगुणाः प्रतिपन्नाः, तेषां गुण्यपृथक्स्थितत्व्रेपि प्रतीत्य-नुबन्धित्वाभावात् ये यत्र श्रुतास्ते तत्रोपसंहार्या इति निरवद्यम् ।। १३ ।। </div>
</div>
<div class="verse" type="sutra" id="SB_C03_S03_V14" data-adhikaranaID="SB_C03_S03_A086" data-adhikarana="आनन्दाद्यधिकरणम्">
<div class="leading_bhashya" id="SB_C03_S03_V14_I01"> यद्युपचयापचयप्रसङ्गात् प्रियशिरस्त्वादयो ब्रह्मणः पुरुषविधत्वरूपणमात्रार्थाः, न तु ब्रह्मगुणाः । तर्ह्यतथा-रूपस्य ब्रह्मणस्तथात्वेन रूपणं किमर्थं क्रियते, अतताभूतस्य हि तथात्वरूपणे केनचित्प्रयोजनेन भवित- व्यम्, ‘यथा आत्मानं  रथिनं विद्धि’ इत्यादिनोपासकस्य तदुपकरणानां च रथिरथादित्वरूपणम् उपास-नोपकरण भूतशरीरेन्द्रियादिवशीकरणार्थं क्रियत इत्युक्तम् । न चेह तथाविधं किञ्चित्प्रयोजनं दृश्यते इति बलाद्व्रह्मगुणत्वं प्रियशिरस्त्वादीनामभ्युपेत्यम् । तत्राह - </div>
<div class="versetext"> आध्यानाय प्रयोजनाभावात् ।। १४ ।। </div>
<div class="bhashya" id="SB_C03_S03_V14_B1"> प्रयोजनान्तराभावादाध्यानायां रूपणोपदेशः क्रियते । आध्यानम्- अनुचिन्तनम्, उपासनमुच्यते ‘ब्रह्मविदा-पनोति परम्’ इत्यत्रोपदिष्टाध्यानरूपवेदनसिद्धये ह्यानन्दमयब्रह्मप्रतिपत्त्यर्थमानन्दमयं ब्रह्म प्रियमोदादिरूपेण विभग्य शिरः पक्षादित्वेन रूपयित्वोपदिश्यते । यथा अन्नमयः पुरुषोऽयं देहः शिरः पक्षादिभिः ‘तस्येदमेव शिरः’ इत्यादिना बुद्धावारोप्यते, यथा च प्राणमयमनोमयविज्ञानमयाः ‘तस्य प्राण एव शिरः’ इत्यादिना  ३.३.१४  प्राणाद्यवयवैर्बुद्धावारोप्यन्ते; एवमेभ्योऽर्थान्तरभूतस्तदन्तरात्माऽऽनन्दमयोऽपि प्रियमोदादिभिरेकदेशैः शिरःप्रभृतित्वेन रूपितैराध्यानाय बुद्धावारोप्यते । एवमानन्दमयोपलक्षणत्वात् प्रियशिरस्त्वादीनां न सर्वदा आनन्दमयप्रतीतावनुवर्त्तन्ते ।। १४ ।।</div>
</div>
<div class="verse" type="sutra" id="SB_C03_S03_V15" data-adhikaranaID="SB_C03_S03_A086" data-adhikarana="आनन्दाद्यधिकरणम्">
<div class="versetext"> आत्मशब्दाच्च ।। १५ ।। </div>
<div class="bhashya" id="SB_C03_S03_V15_B1">‘अन्योऽन्तर आत्माऽऽनन्दमयः’ इत्यात्मशब्देन निर्देशादात्मनश्च शिरःपक्षपुच्छासम्भवात् प्रियशिरस्त्वाद-यस्तस्यसुखप्रतिपत्त्यर्थं रूपणमात्रमिति गम्यते ।। १५ ।।  </div>
</div>
<div class="verse" type="sutra" id="SB_C03_S03_V16" data-adhikaranaID="SB_C03_S03_A086" data-adhikarana="आनन्दाद्यधिकरणम्">
<div class="leading_bhashya" id="SB_C03_S03_V16_I01"> ननु ‘अन्योऽन्तर आत्मा प्राणमयः’ ‘अन्योऽन्तर आत्मा मनोमयः’ इत्यात्मशब्दस्याऽनात्मस्वपि पूर्वं प्रयुक्तत्वात् ‘अन्योऽन्तर आत्माऽऽनन्दमयः’ इत्यात्मशब्दस्यात्मविषयत्वं कथं निश्चीयते, तत्राह - </div>
<div class="versetext"> आत्मगृहीतिरितरबदुत्तरात् ।। १६ ।।</div>
<div class="bhashya" id="SB_C03_S03_V16_B1">‘अन्योऽन्तर आत्माऽऽनन्दमयः’ इत्यत्रात्मशब्देन परमात्मन एव ग्रहणम्; इतरवत्, यथा इतरत्र ‘आत्मा वा इदमेक एवाग्र आसीत् स ईक्षत लोकान्नु सृजै’ इत्यादिष्वात्मशब्देन परमात्मन एव ग्रहणम्; तद्वत् । कुत एतत्? उत्तरात् ‘सोऽकामयत बहु स्यां प्रजायेय’ इत्यानन्दमयविषयादुवराद्वाक्यात् ।। १६ ।।  </div>
</div>
<div class="verse" type="sutra" id="SB_C03_S03_V17" data-adhikaranaID="SB_C03_S03_A086" data-adhikarana="आनन्दाद्यधिकरणम्">
<div class="versetext"> अन्वयादिति चेत्स्यादवधारणात् ।। १७ ।।  </div>
<div class="bhashya" id="SB_C03_S03_V17_B1">    पूर्वत्र प्राणमयादिष्वनात्मस्वात्मशब्दान्वयदर्शनान्नोत्तरान्निश्चेतुं शक्यत इति चेत्-स्यादवधारणात्, स्यादेव निश्चयः, कुतः? अवधारणात्, पूर्वत्रापि ‘तस्माद्वा एतस्मादात्मन आकाशः सम्भूतः’ इति परमात्मन एव  </div>
</div>
<div class="verse" type="sutra" id="SB_C03_S03_V18" data-adhikaranaID="SB_C03_S03_A087" data-adhikarana="कार्याख्यानाधिकरणम्">
<div class="versetext">कार्य्याख्यानादपूर्वम् ।। १८ ।। </div>
<div class="bhashya" id="SB_C03_S03_V18_B1"> पूर्वप्रस्तुतप्राणविद्याशेषभूतम् इदानीं चिन्त्यते । छान्दोग्यावाजसनेकयोर्ज्येष्ठं श्रेष्ठं च प्राणमुपास्यमक्तवा प्राणस्य वासस्त्वेनापोऽभिधीयन्ते । छान्दोग्ये तावत्’ ‘सा होवाच किं मे वासो भविष्यतीत्याप इति होजुस्तमाद्वा एतदशिष्यन्तः पुरस्ताच्चोपरिष्टाच्चाद्भिः परिदधति लम्भुको ह वासो भवत्यनग्नो भवति’ इति । वाजसनेयके किं मे वासः’ इति प्राणेन पृष्टा वागादय ऊचुः ‘आपो वास इति तद्विद्वांशश्श्रोत्रिया अशिष्यन्त आचामन्त्यशित्वा चाचामन्ति एतमेव तदनमनग्नं कुर्वन्तो मन्यन्ते’ ‘तस्मादेवंविदशिष्यन्नाचामेदशित्वा चाचामेदेतमेव तदनमनग्नं कुरुते’ इति । तत्र संशयः किमत्राचमनं विधीयते? उतायां प्राणवासस्त्वानुसन्धानम्? इति । ‘अशिष्यन्नाचामेदशित्वा चाचामेत्’ इति आचमने विधिप्रत्ययश्रवणात् ‘एतमेव तदनमनग्नं कुरुते’ इति वेदने विधिप्रत्ययाभावादनग्नतासंकीर्त्तनस्य स्तु-  ३.३.१८  त्यर्थतयाऽन्वयोपपत्तेश्च, भोजनाङ्गस्याचमनस्य स्मृत्याचारप्राप्तत्वेन विधिप्रत्ययवलात्प्राणविद्याङ्गमाचमना-न्तरं विधीयते-</div>
<div class="bhashya" id="SB_C03_S03_V18_B2">इति प्राप्ते व्रूमः- आचमनीयानामषां प्राणस्य वसस्त्वानुसन्धानमेवेहापूर्वमप्राप्तं विधीयते, कार्य्याख्यानात्-अप्राप्ताख्यानात्, अप्राप्ताख्याने शब्दस्यार्थवत्त्वादित्यर्थः । एतदुक्तं भवति-‘किं मे वासः’ ‘आपो वासः’ ‘अद्भिः परिदधति’ ‘एतमेव तदनमनग्नं कुरुते’ इत्युपक्रमोपसंहारयोर्वाक्यस्याषां प्राणवासो-दृष्टिपरत्वप्रतीतेराचमनस्य स्मृत्याचारप्राप्तत्वादाचमनमनूद्याचमनीयास्वप्सु प्राणवाससत्वानुसन्धानं विधी-यते-इति । अत एव च्छान्दोग्ये ‘तस्याद्वा एतदशिष्यन्तः पुरस्ताच्चोपरिष्याच्चाद्भिः परिदधति’ इत्यद्भिः परि-धानमेवोक्तम्; नाचमनम् ।। १८ ।। </div>
</div>
<div class="verse" type="sutra" id="SB_C03_S03_V19" data-adhikaranaID="SB_C03_S03_A088" data-adhikarana="समानाधिकरणम्">
<div class="versetext"> समान एवं चाभेदात् ।। १९ ।।</div>
<div class="bhashya" id="SB_C03_S03_V19_B1"> वाजसनेयके अग्निरहस्य शाण्डिल्यविद्याऽऽम्नाता, ‘सत्यं ब्रह्मेत्युपासीत अथ खलु क्रतुमयोऽयं पुरुषः’ इत्यारभ्य ‘स आत्मानमुपासीत मनोमयं प्राणशरीरं भारूपं सत्यसङ्कल्पमाकाशा-  ३.३.१९  त्मानम्’ इति । तथा तस्मिन्नेव बृहदारण्यके पुनरपि शाण्डिल्यविद्याऽऽम्नायते ‘मनोमयोऽयं पुरुषो भाः सत्यं तस्मिन्नन्तरर्हृदय यथा व्रीहिर्वा यवो वा स एष सर्वस्य वशी सवर्स्येशानः सर्वस्याधिपतिः सर्वमिदं प्रशास्ति यदिदं किञ्च’ इति तत्र संशयः- किमत्र भिद्यते? उत नेति । संयोगचोदनाख्यानामविशेषेऽपि वशि-त्वाद्युपास्यगुणभेदेन रूपभेदाद् विद्याभेदः- </div>
<div class="bhashya" id="SB_C03_S03_V19_B2">इति प्राप्त उच्यते-समान एवमिति । यथाऽग्निरहस्ये ‘मानेमयः प्राणशरीरः भारूपः सत्यसङ्कल्पत्वगुणगणः श्रुतः, एवं वृहदारण्यकेऽपि मनोमयत्वादिके समाने सत्यधि- कस्य वशित्वादेश्च सत्यसङ्कल्पत्वगुणाभेदान्न रूपभेदः; अतो विद्यैक्यम् ।। १९ ।।  </div>
</div>
<div class="verse" type="sutra" id="SB_C03_S03_V20" data-adhikaranaID="SB_C03_S03_A089" data-adhikarana="सम्बन्धाधिकरणम्">
<div class="versetext"> सम्बन्धादेवमन्यत्रापि ।। २० ।।  </div>
<div class="bhashya" id="SB_C03_S03_V20_B1"> वृहदारण्यके श्रूयते-’ ‘सत्यं ब्रह्म’ इत्युपक्रम्य ‘तद्यत्सत्यमसौ स आदित्यो य एष एतस्मिन्मण्डले पुरुषो पश्चायं दक्षिणेऽक्षिन्’ इत्युपक्रम्य आदित्यमण्डलेऽक्षिणि च सत्यस्य ब्रह्मणो व्या- हृतिशरीरत्वेनोपास्यत्वमुक्तवा ‘तस्येपनिषदहरित्यधिदैवतम्’ ‘तस्योपनिषदहमित्यध्यात्मम्’ इति द्वे उप-  ३.३.२०  निदौ- रहस्यनामनी उपासनशेषतयाऽऽम्नायेते; ते किं यथाश्रुतस्थानविशेषनियतत्वेन व्यवस्थिते? उतोभय-त्रोभे अनियमेन? इति संशये सत्यस्य व्याहृतिशरीरस्यैवोपास्यस्य ब्रह्मणो द्वयोः स्थानयोः सम्बन्धादुणस्यै- क्येन रूपाभेदात् संयोगाद्यभेदाच्च विद्यैक्यादनियमेनेति प्राप्तम् । तदिदमुच्यते-सम्बन्धादेवमन्यत्रापि-इति । यथा मनोमयत्वादिगुणविशिष्टस्यैकत्वादुपास्यैक्येन रूपाभेदाद्विद्यैक्याद् गुणोपसंहारः, एवमन्यत्राऽक्ष्यादि-त्यसम्बन्धिनो ब्रह्मणः सत्यस्यैकत्वेन विद्यैक्यादुभयोरुभयत्रोपसंहारः ।। २० ।। </div>
</div>
<div class="verse" type="sutra" id="SB_C03_S03_V21" data-adhikaranaID="SB_C03_S03_A089" data-adhikarana="सम्बन्धाधिकरणम्">
<div class="leading_bhashya" id="SB_C03_S03_V21_I01"> एवं प्राप्ते प्रचक्ष्महे -  </div>
<div class="versetext"> न वा विशेषात् ।। २१ ।। </div>
<div class="bhashya" id="SB_C03_S03_V21_B1">न वैतदस्ति-यद्विद्यैक्यादुपसंहारः- इति । कुतः विशेषात्-उपास्यरूपविशेषात् । ब्रह्मण एकत्वेऽप्येकत्रादित्य-मण्डलस्थतयोपास्यत्वम्, इतरत्राक्ष्याधारतयोपास्यत्वमिति स्थानसम्बन्धित्वभेदेन रूपभेदाद्विद्याभेदः ।। नैवं शाण्डिल्यविद्याया उपास्यथानां भिद्यते उभयत्र हृदयाधारत्वेनोपास्यत्वात्, अतो व्यस्थिते इति ।। २१ ।।</div>
</div>
<div class="verse" type="sutra" id="SB_C03_S03_V22" data-adhikaranaID="SB_C03_S03_A089" data-adhikarana="सम्बन्धाधिकरणम्">
<div class="versetext"> दर्शयति च ।। २२ ।।  </div>
<div class="bhashya" id="SB_C03_S03_V22_B1">दर्शयति चाक्ष्याधारादित्याधारयोर्गुणानुपसंहारम् ‘तस्यैतस्य तदेव रूपं यदमष्य रूपम्’ इत्यादिना रूपाद्य-तिदेशेन । स्वतो ह्यप्राप्तावतिदेशेन प्र्राप्त्यपेक्षा ।। २२ ।।</div>
</div>
<div class="verse" type="sutra" id="SB_C03_S03_V23" data-adhikaranaID="SB_C03_S03_A090" data-adhikarana="सम्भृत्यधिकरणम्">
<div class="versetext"> सम्भृतिद्युव्याप्त्यपि चातः ।। २३ ।। </div>
<div class="bhashya" id="SB_C03_S03_V23_B1">तै रीयके नारायणीयानां खिलेषु च ‘ब्रह्म ज्येष्ठा वीर्याः सम्मृतानि ब्रह्माग्रे ज्येष्ठं  ३.३.२३  दिवमाततान । ब्रह्म भूतानां प्रथमोऽत जज्ञे तेनार्हति ब्रह्मणा स्पर्द्धितुं कः’ इति ब्रह्मणि ज्येष्ठानां वीर्याणां सम्भृतिः द्युव्याप्तिश्चेत्यादिगुणजातमाम्नातम् । तेषामुपासनविशेषमनारभ्याधीतानां गुणानां सर्वासु विद्य-सूपसंहारे प्राप्ते उच्यते-</div>
<div class="bhashya" id="SB_C03_S03_V23_B2">सम्भृतिद्युव्याप्त्यपि-इति । सम्भृतिद्यव्याप्तीति सामाहारद्वन्द्वादेकवद्भावः । सम्भृ-त्यादकमनारभ्याधीतमपि अत एव स्थानभेदाद्वयवस्थाप्यम्; न सर्वत्रोपसंहर्त्तव्यम् । कथमनारभ्याधीतानां स्थानविशेषनियतत्वम् स्वसामर्थ्यादिति व्रूमः, द्यव्याप्तिस्तावद्धृदयाद्यल्पस्थानगोचरासु विद्यासु नोपसंहर्त्तुं शक्या; सम्भृत्यादयोऽपि तत्सहचारिणः तत्तुल्यदेशा इत्यल्पस्थानविषयासु विद्यास्वनुपसंहार्याः । शाण्डि-ल्यदहरादिविद्यास्वल्पस्थानविषयासु ‘ज्यायान् पृथिव्याः’ ‘यावान् वा अयमाकाशस्तावानेषोऽन्तर्हृदय आकाशः’ इत्यादयस्तत्र तत्राशक्योपसंहाराः मनोमयत्वापहतपाप्मत्वादिविशिष्टस्योपास्यस्य माहात्म्य-प्रतिपादनपराः ।। २३ ।। </div>
</div>
<div class="verse" type="sutra" id="SB_C03_S03_V24" data-adhikaranaID="SB_C03_S03_A091" data-adhikarana="पुरुषविद्याधिकरणम्">
<div class="versetext"> पुरुषविद्यायामपि चेतरेषामनाम्नानात् ।। २४ ।।  </div>
<div class="bhashya" id="SB_C03_S03_V24_B1">  तैत्तिरीयके पुरुषविद्याऽऽम्नायते ‘तस्यैवं विदुषो यज्ञस्याऽऽत्मा यजमानः श्रद्धा पत्नी शरीरमिध्ममुरो वेदिलोमानि वर्हिः’ इत्यादिका । छान्दोग्येऽपि पुरुषविद्याऽऽम्नायते ‘पुरुषो वाव यज्ञस्तस्य यानि चतुर्विशतिवर्षाणि’ इत्यादिका । तत्र संशयः- किमत्र विद्या भिद्यते? उत नेति । पुरुषविद्येति नामैक्यात्पुरुषावयवेषु यज्ञावयवकल्पनसाम्येन रूपैक्यात्तैत्तिरियके फलसंयोगाश्रवणात् ‘प्र ह षोडशं वर्षशतं जीवति’ इति छान्दोग्येश्रुतस्यैव पुरुषविद्याफलत्वात् फलसंयोगस्याप्यविशेषात् विद्यैक्यम्-इति प्राप्त उच्यते-  ३.३.२४  उभयत्राम्नातयोर्विद्यायोः पुरुषविद्यात्वेऽपि विद्याभेदोऽस्त्येव, कुतः? इतरेषामनाम्नानात् । तथा हि ‘यत्सायं प्रातर्मध्यन्दिनं च तानि सवनानि’ इत्यादयस्तैत्तिरीयके आम्नाताः छान्दोग्ये सवनत्वेन नाम्नायन्ते, त्रेधा विभक्तं पुरुषायुषं छान्दोग्ये सवनत्वेन कल्प्यते । छान्दाग्ये श्रुतानामशिशिषादीनां दीक्षादित्वकल्पनं तैत्ति-रीयके न कृतम्, यजमानपत्न्यादिपरिकल्पनं चान्यथा । अतो रूपमुभयत्र भिद्यते, तथा फलसंयोगोऽपि भिद्यते, तैत्तिरीयके हि पूर्वानुवाके ‘ब्रह्मणेत्वामहसे ओमित्यात्मानं युञ्जीत’ इति ब्रह्मविद्यामभिधाय तत्फ-लत्वेन ‘ब्रह्मणो महिमानमाप्नोति’ इत्युकत्वा ‘तस्यैवं विदुषः’ इत्यादिनाऽऽम्नाता पुरुषविद्या अस्यैव ब्रह्म-विदुषो यज्ञत्वकल्पनमिति गम्यते ।</div>
<div class="bhashya" id="SB_C03_S03_V24_B2">अतो ब्रह्मविद्याङ्गत्वात् ब्रह्मप्राप्तिरेवात्र फलम्, ‘फलवत्सन्निधावफलं तदङ्गम्’ इति च न्यायात्तैत्तिरीयकाम्नादो पुरुषविद्या ब्रह्मविद्याङ्गमिति गम्यते । छान्दोग्ये त्वायुःप्राप्तिफला  ३.३.२४  पुरुषविद्येत्युक्तम् । अतो रूपसंयोगयोर्भेदाद्विद्याभेद इत्येकत्राम्नातानां गुणानामितरत्रानुपसंहारः ।। २४ ।। </div>
</div>
<div class="verse" type="sutra" id="SB_C03_S03_V25" data-adhikaranaID="SB_C03_S03_A092" data-adhikarana="वेधाद्यधिकरणम्">
<div class="versetext"> वेधाद्यर्थभेदात् ।। २५ ।। </div>
<div class="bhashya" id="SB_C03_S03_V25_B1">आथवर्णिका उपनिषदारम्भे ‘शुक्रं प्रविष्य हृदयं प्रविध्य’ इत्यादीन्मन्त्रानधीयते, सामगाश्च रहस्यब्राह्मणा- रम्भे ‘देव सवितः प्रसुव यज्ञं प्रसुव’ इत्याद्यामनन्ति; काठकास्तैत्तिरीयकाश्च ‘शंनो मित्रश्शं वरुणः’ इत्या-दिकम्; शाययायनिनश्च ‘श्वेतोऽश्वो हरिनीलोऽसि’ इत्यादिकम्ः ऐतरेयिणस्तु महाब्रतब्राह्मणमधीयते ‘इन्द्रो हवै वृत्रं हत्वा महानभवत्’ इत्यादि; कौषीतकिनोऽपि महाव्रतब्राह्मणमेव ‘प्रजापतिर्वै संवत्वरस्तस्यैष आत्मायन्महाव्रतम्’ इति । वाजसनेयिनस्तु प्रवर्ग्यब्राह्मणम् ‘देवा ह वै सत्रं निषेदुः’ इत्यादि । तत्र संशयः- किमुपनिषदारम्भेष्वधीताः ‘शुक्रं प्रविध्य’ ‘शं नो मित्र’ इत्यादयो मन्त्राः  </div>
<div class="bhashya" id="SB_C03_S03_V25_B2"> इत्यादीनामभिचारादिशेषत्वमवम्गयते, एवमेव ‘ॠतं वदिष्यामि’ ‘तेजस्विनाऽवधीतमास्तु’ इत्यादिमन्त्र-सामर्थ्यादेव स्वाध्यायशेषत्वं ‘शन्नोमित्र’ इत्यादिमन्त्राणामवम्यते अतो न तेषां विद्याङ्गत्वमिति । ‘शुक्रं प्रविध्य’ इत्यादीनां प्रवर्ग्यादिब्राह्मणानां चेह पाठो दिवाकीर्त्त्यत्वारण्येऽनुवाक्यत्वकृतः ।। २५ ।। </div>
</div>
<div class="verse" type="sutra" id="SB_C03_S03_V26" data-adhikaranaID="SB_C03_S03_A093" data-adhikarana="हान्यधिकरणम्">
<div class="versetext"> हानौ तूपायनशब्दशेषत्वात्कुशाच्छन्दस्तुत्युपगानवत्तदुक्तम् ।। २६ ।। </div>
<div class="bhashya" id="SB_C03_S03_V26_B1"> छन्दोगा आमन्ति ‘अश्व इव रोमणि विधूय पापं चर्न्द इव रोहोर्मुखात्प्रमुच्यधूत्वा शरीरमकृतं कृतात्मा ब्रह्मलोकमभिसंभवानि’ इति; आथर्वाणिकाश्च ‘तदा विद्वान् पुण्यपापे विधूय निरञ्जनः परमं साम्यमुपैति’ इति; शाट्यायनिनस्तु ‘तस्य पुत्रा दायमुपयन्ति सुहृदः साधुकृत्यां द्विषन्तः पापकृत्याम्’ इत्यादि । कौषीतकिनस्तु ‘तत्सुकृतदुष्कृते धूनुते तस्य प्रिया ज्ञातयः सुकृतमुपयन्ति अप्रिया दुष्कृतम्’ इति । एवं क्कचित्पुण्यपापयोर्हानिः,क्कचित्प्रियाप्रियेषु तत्प्राप्तिः, क्कचिदुभयं च श्रुतम् । तदुभयमेकैकविद्यायां श्रुतमपि सर्वविद्याङ्गमास्थेयम्, सर्वब्रह्मविद्यानिष्ठस्यापि ब्रह्म प्राप्नुवतः पुण्यपापप्रहाणस्यावश्यम्भावित्वात ◌् प्रहीण-  ३.३.२६  विषयत्वाच्चोपायनस्य । तच्चिन्तनं च विधीयमानं सर्वविद्याङ्गं भवितुमर्हति । तत्रेदं विचार्यते-हानिचिन्तन-मुपायनचिन्तनमुभयचिन्तनं च विकल्पेरन्, उपसंह्रियेरन् वा । किं युक्तम्? विकल्पेरन्निति कुतः? पृथगा-म्नानसामर्थ्यात् । ससुच्चये हि सर्वत्रोभयानुसन्धानं स्यात्, तच्च कौषीतर्कावाक्येनैव सिद्धमित्यन्यत्राम्नान-मनर्थकमेव स्यात् । अतोऽनेकत्राम्नानस्य विकल्प एव प्रयोजनम् । न चाध्येतृभेदेन परिहर्तुं शक्यमनेक-त्राम्नानम्, अविशेषपुनः श्रवणं ह्यध्येतृभेदपरिहार्यम्, अत्र तु हानिरेव द्वयोः शाखयोः, उपायनमेव चैक- स्याम् । न च विद्याभेदेन व्यवस्थापयितुं शक्यम्, सर्वशेषभूतमिदमनुसन्धानमित्युक्तत्वात् ।</div>
<div class="bhashya" id="SB_C03_S03_V26_B2">अत्रेदमुच्यते-हानौ तूपायनशब्दशेषत्वात्-इति । तुशब्दः पक्षं व्यावर्त्तयति; हानाविति प्रदर्शनार्थम्, केवला- यां हानौ केवले चोपायने श्रूयमाणे तयोरितरेतरसमुच्चयोऽवश्यं भावी कुतः? उपायनशब्दशेषत्वात्-उपायन-  ३.३.२६  शब्दस्य हानिवाक्यशेषत्वात् । उपायनवाक्यस्य हि हानिवाक्यशेषत्वमेवोचितम्, विदुषा त्यक्तयोः पुण्यपा-पयोः प्रवेशस्थानवाचित्वादुपायनवाक्यस्य ।। प्रदेशान्तराम्नातस्य वाक्यस्य प्रदेशान्तराम्नातवाक्यशेषत्वे दृष्टान्ता उपन्यस्यन्ते - कुशाच्छन्दस्तुत्युपगानवत् - इति । कौषीतकिनः ‘कुशा वानस्पत्याः’ इत्यामनन्ति,  ३.३.२६  शाट्यायनिनां तु ‘औदुम्बर्य्यः कुशाः’ इति वाक्यं सामान्येन वानस्पत्यत्वेनावगताः कुशाः औदुम्बर्य्य इति विशिंपत्तद्वाक्यशेषतामापद्यते; तथा ‘देवसुराणां छन्दोभिः’ इत्यादिनाऽविशेषेण देवासुराणां छन्दसां प्रसङ्गे ‘देवच्छन्दांसि पूर्वम्’ इति वचनं क्रमविशेषं प्रतिपादयत्तद्वाक्यशेषतरं गच्छति । तथा ‘हिरण्येन षो-डशिनः स्तोत्रमुपाकरोति’ इत्यविशेषेण प्राप्त ‘समयाविषिते सूर्ये षोडशिनः स्तोत्रमुपाकरोति’ सति विशे-  ३.३.२६  षविषयं वाक्यं तद्वाक्यशेषतां भजते; तथा ॠत्विज उपगायन्ति’ इत्यविशेषप्राप्तस्य ‘नाध्वर्युरुपगायेत्’ इति वाक्यमनध्वर्युविषयतामवगमयत्तद्वाक्यशेषत्वमृच्छति; एवं सामान्येनावगतमर्थं विशेषे व्यवस्थापयि- तुं क्षमस्य वाक्यस्य तच्छेषत्वमनभ्युपगच्छद्भिस्तयोरर्थयोर्विकल्पः समात्रयितव्यः; स च सम्भवन्त्यां गतौ न यज्यते; तदुक्तं पूर्वस्मिन्करण्डे ‘अपि तु वाक्यशेषत्वादन्याय्यत्वाद्विकल्पस्य विधीनामेकदेशः स्यात्’  ३.३.२६  इति । तदेवं केवलहानोपायनवाक्योरेकवाक्यत्वात् केवलस्य हानस्य केवलस्य चोपायनस्याभावाद्विकल्पो नोपपद्यते । कौषीतकिनामुभयाम्नानमविशेषपुनश्श्रवणत्वेन प्रतिपत्तृभेदादविरुद्धम् ।। २६ ।।</div>
</div>
<div class="verse" type="sutra" id="SB_C03_S03_V27" data-adhikaranaID="SB_C03_S03_A094" data-adhikarana="साम्परायाधिकरणम्">
<div class="versetext"> साम्पराये तर्त्तव्याभावात्तथाह्यन्ये ।। २७ ।।  </div>
<div class="bhashya" id="SB_C03_S03_V27_B1">  सुकुतदुष्कृतयोर्हानमुपायनं च सर्वासु विद्यासु चिन्तनीयमित्युक्तम्; तद्धानं किं देहवियोगकाले देहादुत्क्रान्तस्याध्वनि च? उत देहवियोगकाले एवेति विशये-उभयत्रेति युक्तम्, उभयथा श्रुतत्वात्; एवं हि कौषीतकिनः समामनन्ति ‘स एतं देवयानं पन्थानमापद्याग्निलोकं गच्छति’ इत्युपक्रम्य ‘स आगच्छति विरजां नदीं तां मनसाऽत्येति तत्सुकृतदुष्कृते धूनुते’ इति । अत्र वाक्ये अध्वनि सुकृतदुष्कृ-तहानिः प्रतियते । ताण्डिनस्तु ‘अश्व इव रोमाणि विधूय पापं चन्द्र इव राहोर्मुस्वात्प्रमुच्य । धूत्वा शरीरम- कृतं कृतात्मा ब्रह्मलोकमभिसम्भवानि’ इति । अत्र तु देहवियोगकाल एवेति प्रतीयते; शाट्यायनकेऽपि ‘तस्य पुत्रा दायमुपयन्ति सुहृदः साधुकृत्यां द्विषन्तः पापकृत्याम्’ इति पुत्रेषु दायसंक्रान्तिसमकालं सुकृ-तदुष्कृतसंक्रमणं श्रूयमाणं देहवियोगकाल इति गम्यते । अतः सुकृतदुष्कृतयोरेकदेशो देहवियोगकाले ही- यते; शेषस्त्वध्वनि-  इति प्राप्ते उच्यते-साम्पराये-इति । साम्पराये देहादपक्रमणकाले एव विदुषः सुकृतदुष्कृते निरवशेषं हीयेते । कुतः? तर्त्तव्याभावात् - विदुषो देहवियोगात्पश्चात्सुकृतदुष्कृताभ्यां तरितव्यभोगाभावात्, विद्याफलभूत-  ३.३.२७  ब्रह्मप्राप्तिव्यतिरेकेण हि सुकृतदुष्कृताभ्यां भोक्तव्ये सुखदुःखे न विद्येते । तथा ह्यन्ये देहवियोगादूर्ध्वं ब्रह्म-प्राप्तिव्यतिरिक्तसुखदुःखोपभोगाभावमधीयते अशरीरं वा व सन्तं न प्रियाप्रिये स्पृशतः’ ‘एष संप्रसादोऽस्मा-च्छरीरात्समुत्थाय परं ज्योतिरुपसंपद्य स्वेन रूपेणाभिनिष्पद्यते’ ‘तस्य तावदेव चिरं यावन्न विमोक्ष्ये अथ सम्पत्स्ये’ इति ।। २७ ।।  </div>
</div>
<div class="verse" type="sutra" id="SB_C03_S03_V28" data-adhikaranaID="SB_C03_S03_A094" data-adhikarana="साम्परायाधिकरणम्">
<div class="versetext"> छन्दत उयाविरोधात् ।। २८ ।। </div>
<div class="bhashya" id="SB_C03_S03_V28_B1">  एवमर्थस्वाभाव्यात्सुकृतदुष्कृतहानिकालेऽवधृते सत्युभयाविरोधेन-श्रुतेरर्थस्वभावस्य चाविरोधेन छन्दतः- यथेष्टं पदानामन्वयो वर्णनीयः । कौषीतकीवाक्ये ‘तत्सुकृतदुष्कृते धूनुते’ इति चरमश्रुतो वाक्यावयवः ‘एतं देवयानं पन्थानमापद्य’ इति प्रथमश्रुतावयवात्प्रागनुगमयितव्य इत्यर्थः ।। २८ ।। </div>
</div>
<div class="verse" type="sutra" id="SB_C03_S03_V29" data-adhikaranaID="SB_C03_S03_A094" data-adhikarana="साम्परायाधिकरणम्">
<div class="leading_bhashya" id="SB_C03_S03_V29_I01">  अत्र पूर्वपक्षी प्रत्यवतिष्ठते -  </div>
<div class="versetext"> गतेरर्थवत्त्वमुभयथाऽन्यथा हि विरोधः ।। २९ ।। </div>
<div class="bhashya" id="SB_C03_S03_V29_B1">  सुकृतदुष्कृतयोरेकदेशस्य देहवियोगकाले हानिः, शेषस्य च पश्चादिति उभयथा कर्मक्षये सत्येव गतेरर्थवत्त्वं-देवयानगतिश्रुतेरर्थवत्त्वमित्यर्थः । अन्यथा हि विरोधः- देहवियोगकाल एव सर्वकर्मक्षये सूक्ष्मशरीरस्यापि विनाशः स्यात्; तथा सति केवलस्यात्मनो गमनं नोपपद्यते । अत उत्क्रान्तिसमये विदुषो निश्शपकर्मक्षयो नोपपन्नः ।। २९ ।।</div>
</div>
<div class="verse" type="sutra" id="SB_C03_S03_V30" data-adhikaranaID="SB_C03_S03_A094" data-adhikarana="साम्परायाधिकरणम्">
<div class="leading_bhashya" id="SB_C03_S03_V30_I01"> अत्रोत्तरम् -</div>
<div class="versetext"> उपपन्नस्तल्लक्षणार्थोपलब्धेर्लोकवत् ।। ३० ।।  </div>
<div class="bhashya" id="SB_C03_S03_V30_B1"> उपपन्न एव उत्क्रान्तिकाले सर्वकर्मक्षयः; कथम् तल्लक्षणार्थोपलब्धेः-क्षीणकर्मणोप्याविर्भूतस्वरूपस्य देह-सम्बन्धलक्षणर्थोपलब्धेः । परं ज्योतिरुपसंपद्यस्वेन रूपेणभिनिष्पद्यते’ ‘स तत्र पर्येति जक्षत् क्रीडन् रम- माणः’ ‘स स्वराड् भवति तस्यर सर्वेषु लोकेषु कामचारो भवति’ ‘स एकधा भवति त्रिधा भवति’ इत्यादिषु देहसम्बन्धाख्योऽर्थोह्युलभ्यते । अतः क्षीणकर्मणोऽपि सूक्ष्मशरीरयुक्तस्य देवयानेन गमनमुपपद्यते । कथं सूक्ष्मशरीरमप्यारम्भककर्मविनाशेऽवतिष्ठत इति चेत्-विद्यामाहात्म्यादिति व्रूमः । विद्या हि स्वयं सूक्ष्म-शरीरस्याऽनारम्भिकाऽपि प्राकृतसुखदुःखोपभोगसाधनस्थूलशरीरस्य सर्वकर्मणां च निरवशेषक्षयेऽपि स्व-फलभूतब्रह्मप्राप्तिप्रदानाय देवयानेन पथैनं गमयितुं सूक्ष्मशरीरं स्थापयति, लोकवत् - यथा लाकेसस्यादि-समृद्धयर्थमारब्धे तटाकादिके तद्धेतुषु तदिच्छादिषु विनष्टेष्वपि तदेव तटाकादिकमशिथिलं कुर्वन्तस्तत्र पार्नायपानादि कुर्वन्ति; तद्वत् ।। ३० ।। </div>
</div>
<div class="verse" type="sutra" id="SB_C03_S03_V31" data-adhikaranaID="SB_C03_S03_A094" data-adhikarana="साम्परायाधिकरणम्">
<div class="leading_bhashya" id="SB_C03_S03_V31_I01">अथ स्यात्-ज्ञानिनां साक्षात्कृतपरतत्वानां देहपातसमये कर्मणो निरवशेषक्षयाद्देहपातादूर्ध्वं सूक्ष्मशरीरमात्रं गत्यर्थमनुवर्त्तते, सुखदुःखानुभवो न विद्यते-इति यदुक्तम्, तन्नोपपद्यते; वसिष्ठावान्तरतपःप्रभृतीनां साक्षा-त्कृतपरतत्त्वानां देहपातादूर्ध्वं देहान्तरसङ्गमः, पुत्रजन्मविषत्त्यादिनिमित्तसुखदुःखानुभवश्च दृश्यते-इति । अत उत्तरं पठति- </div>
<div class="versetext">यावदधिकारमवस्थितिराधिकारिकाणाम् ।। ३१ ।।</div>
<div class="bhashya" id="SB_C03_S03_V31_B1">नास्माभिः सर्वेषां ज्ञानिनां देहपातसमये सुकृतदुष्कृतयोर्विनाश उक्तः; अपि तु येषां ज्ञानिनां देहपातानन्तर-मर्चिरादिका गतिः प्राप्ता, तेषां देहपातसमये सुकृतदुष्कृतहानिरुक्ता । वसिष्ठादीनां त्वाधिकारिकाणां न देहपातानन्तरमर्चिरादिका गतिप्राप्तिः, प्रारब्धस्याधिकारस्यासमाप्तत्वात् । तेषां कर्मविशेषेणाधिकारविशेषं प्राप्तानां यावदधिकारसमाप्ति तदारम्भकं कर्म न क्षीयते । प्रारब्धस्य हि कर्मणो भोगादेव क्षयः । अत आधि-कारिकाणां तदारम्भकं कर्म यावदधिकारमवतिष्ठते । अतस्तेषां न देहपातादनन्तरमर्च्चिरादिगतिप्राप्तिः ।। ३१ ।।  </div>
</div>
<div class="verse" type="sutra" id="SB_C03_S03_V32" data-adhikaranaID="SB_C03_S03_A095" data-adhikarana="अनियमाधिकरणम्">
<div class="versetext">अनियमः सर्वेषामविरोधः शब्दानुमानाभ्याम् ।। ३२ ।। </div>
<div class="bhashya" id="SB_C03_S03_V32_B1"> उपकोसलादिषु येषूपासनेष्वर्च्चिरादिगतिः श्रूयते, किं तन्निष्ठानामेव तया ब्रह्म-प्रातिः, उत सर्वेषां ब्रह्मोपासननिष्ठानाम्-इति संशये; इतरेष्वनाम्नानात २ये चेमेऽरण्ये श्रद्धा तप इत्युपासते’ ‘श्रद्धां सत्यमुपासते’ इतीतरसकलब्रह्मविद्योपस्थापकत्वे प्रमाणाभावाच्च तन्निष्ठानामेव-</div>
<div class="bhashya" id="SB_C03_S03_V32_B2">इति प्रातेऽभिधीयते-अनियमः- इति । सर्वेषां-सर्वोपासननिष्ठानां तयैव गन्तव्यत्वात् तन्निषांनामवेति नियमो नास्ति । सर्वेषां तयैव गमने हि सति शब्दानुमानाभ्यां-श्रुतिस्मृतिभ्यामविरोधः; अन्यथा विरोध एवेत्यर्थः । श्रुतिस्तावत् छन्दोग्यवाजसनेयवाक्ययोः पञ्चाग्निविद्यायामर्चिरादिमार्गेण सर्वब्रह्मोपसननिष्ठानां गमनमाह-  ३.३.३२        ‘य एवमेताद्विदुर्ये चामी अरण्ये श्रद्धां सत्यमुपासते तेऽचिर्षमभिसम्भवन्ति’ इति वाजसनेयके; ‘तद य इत्थं विदुर्ये चेमेऽरण्ये श्रद्धा तप इत्युपासते तेऽर्चिषमभिसम्भवन्ति’ इति छान्दोग्ये; २ये चेमेऽरण्ये३ इत्या-दिना श्रद्धापूर्वकं ब्रह्मोपासीनाँश्चोद्दिश्यार्चिरादिका गतिरुपदिश्यते, ‘सत्यं ज्ञानमनन्तं ब्रह्म’ ‘सत्यं त्वेव विजिज्ञासितव्यम्’ इति सत्यशब्दस्य ब्रह्मणि प्रसिद्धेः । तपश्शब्दस्यापि तेनैकार्थ्यात्सत्यतपश्शब्दाभ्यां ब्रह्मै-वाभिधीयते । श्रद्धापूर्वकं ब्रह्मोपासनं चान्यत्र श्रुतम्, ‘सत्यं त्वेव विजिज्ञासितव्यम्’ इत्युपक्रम्य ‘श्रद्धात्वेव विजिज्ञासितव्या’ इति । स्मृतिरपि ‘अग्निर्ज्योतिरहः शुक्लः षण्मास उत्तरायणम् । तत्र प्रयाता गच्छन्ति ब्रह्म ब्रह्मविदो जनाः’ इति सर्वेषां ब्रह्मविदामनेनैव मार्गेण गमनमित्याह - एवंजातीयमाः श्रुतिस्मृतयो बह्वयः सन्ति । एवं सर्वविद्यासाधारणीयं गतिः प्राप्तैवोपकोसलविद्यादावनूद्यते ।। ३२ ।।</div>
</div>
<div class="verse" type="sutra" id="SB_C03_S03_V33" data-adhikaranaID="SB_C03_S03_A096" data-adhikarana="अक्षरध्यधिकरणम्">
<div class="versetext"> अक्षरधियां त्ववरोधः सामान्यतद्भावाभ्यामौपसदवत्तदुक्तम् ।। ३३ ।।</div>
<div class="bhashya" id="SB_C03_S03_V33_B1">  वृहदारण्यके श्रूयते ‘एतद्वै तदक्षरं गार्गि ब्राह्मणा अभिवन्दन्ति अस्थूलमनण्व-ह्रस्वमदीर्घमलोहितमस्त्रेहमच्छायमतमोऽवाय्वनाकाशमसङ्गमरसमगन्धमची◌ुष्कमश्रोत्रमवागमनोऽतेजस्कम-प्राणमसुस्वममात्रमनन्तरमवाह्यं न तदश्नाति किञ्चन एतस्य वा अक्षरस्य प्रशासने गार्गि सूर्याचन्द्रमसौ विधृतौ तिष्ठतः’ इति । तथा आथर्वणे ‘अथ परा यया तदक्षरमधिगम्यते यत्तदद्रेश्यमग्राह्यमगोत्रमवर्ण-मचक्षुःश्रोत्रं तदपाणिपादम्’ इति । तत्र संशयः- किमिमे अक्षरशब्दनिर्द्दिष्टब्रह्मसम्बन्धितया श्रुताः अस्थूलत्वादयः प्रपञ्चप्रत्यनीकतास्वरूपाः सर्वासु ब्रह्मविद्यास्वनुसन्धेयाः? उत यत्र श्रूयन्ते तत्रैव-इति । किं युक्तं? यत्र श्रुता-स्तत्रैवेति । कुतः विद्यान्तरस्य रूपभूतानां गुणानां विद्यान्तरस्य रूपत्वे प्रमाणाभावात्, प्रतिषेधरूपाणामे-षामानन्दादिवत् स्वरूपावगमोपायत्वाभावाच्च । आनान्दादिभिरवगतस्वरूपे हि ब्रह्मणि स्थूलत्वादयः प्रपञ्चधर्माः प्रतिषिध्यन्ते, निराम्बनप्रतिषेधायोगात् ।।</div>
<div class="bhashya" id="SB_C03_S03_V33_B2"> एवं प्राप्ते प्रचक्ष्महे-अक्षरधियां त्ववरोधः- इति । अक्षरब्रह्मसम्बन्धिनीनामस्थूलत्वादिधियां सर्वब्रह्मवि-द्यास्ववरोधः-सङ्ग्रहणमित्यर्थः । कुतः? सामान्यतद्भावाभ्यां-सर्वेषूपासनेषूपास्यस्याक्षरस्य ब्रह्मणः समानत्वदस्थूत्वादीनां तत्स्वरूपप्रतीतौ भावाच्च । एतदुक्तं भवति-असाधारणाकारेण ग्रहणं हि वस्तुनो ग्रहणम् । न च केवलमानन्दादि ब्रह्मणोऽसाधारणमाकारमुपस्थापयति, प्रत्यगात्मन्यष्यानन्दादे-र्विद्यमानत्वात्, हेयप्रत्यनीको ह्यानन्दादिमर्ब्रह्मणोऽसाधारणं रूपम् । प्रत्यगात्मनस्तु स्वतो हेयविरहिणोऽपि हेयसम्बन्धयोग्यताऽस्ति । हेयप्रत्यनीकत्वं च चिदचिदात्मकप्रपञ्चधर्मभूतस्थूलत्वादि-विपरीतरूपम् । अतः असाधारणाकारेण ब्रह्मानुसन्दधताऽस्थूलत्वादिविशेषितज्ञानानन्दाद्याकारं ब्रह्मानुसन्धेयमिति अस्थूलत्वादीनामानन्दादिव-  ३.३.३३        द्व्रह्मस्वरूपप्रतीत्यन्तर्भावात्सर्वासु ब्रह्मविद्यासु तथैव ब्रह्मानुसन्धेयमिति । गुणानां प्रधानानुवर्त्तित्वे दृष्टा-न्तमाह-औपसदवदिति, यथा जामदग्न्यचतूरात्रपुरोडाश्युपसद्गुणभूतः सामवेदपठितः ‘अग्निर्वै होत्रं वेतु’ इत्यादिको मन्त्रः प्रधानानुवर्त्तितया याजुर्वैदिकेनोपांशुत्वेन प्रयुज्यते, तदुक्तं प्रथमे काण्डे ‘गुणमुख्यव्यति- क्रमे तदर्थत्वान्मुख्येन वेदसंयोगः’ इति ।। ३३ ।।</div>
</div>
<div class="verse" type="sutra" id="SB_C03_S03_V34" data-adhikaranaID="SB_C03_S03_A096" data-adhikarana="अक्षरध्यधिकरणम्">
<div class="leading_bhashya" id="SB_C03_S03_V34_I01">नन्वेवं सर्वासु ब्रह्मविद्यासु ब्रह्मण एव गुणित्वाद् गुणानां च प्रधानानुवर्त्तित्वात् ‘सर्वकर्मा सर्वगन्धः सर्व रसः’ इत्यादेर्गुणजातस्य प्रतिविद्यं व्यवस्थितस्याप्यव्यवस्था स्यात्तत्राह- </div>
<div class="versetext">  इयदामननात् ।। ३४ ।। </div>
<div class="bhashya" id="SB_C03_S03_V34_B1">आमननम्-आभिमुख्येन मननम्-अनुचिन्तनम् । आमननाद्धेतोरियदेव गुणजातं सर्वत्रानुसन्धेयत्वेन प्राप्तम्; यदस्थूलत्वादिविशेषितमानन्दादिकं, येन गुणजातेन विना ब्रह्मस्वरूपस्येतरव्यावृत्तस्यानुसन्धानं न सम्भवति तदेव सवर्त्रानुवर्त्तनीयम्, तच्चेयदेवेत्यर्थः । इतरे तु सर्वकर्मत्वादयः प्रधानानुवर्त्तिनोऽपि चिन्तनीयत्वेन प्रतिविद्यं व्यवस्थिता ।। ३४ ।।  </div>
</div>
<div class="verse" type="sutra" id="SB_C03_S03_V35" data-adhikaranaID="SB_C03_S03_A097" data-adhikarana="अन्तरत्वाधिकरणम्">
<div class="versetext">अन्तरा भूतग्रामवत्स्वात्मनोऽन्यथा भेदानुपपत्तिरिति चेन्नोपदेशवत् ।। ३५ ।। </div>
<div class="bhashya" id="SB_C03_S03_V35_B1"> वृहदारण्यके उषस्तप्रश्न एवमाम्नायते ‘यत्साक्षादपरोक्षाद्व्रह्म य आत्मा सर्वान्तर-स्तन्मे व्याचक्ष्व’ इति । तस्य प्रतिवचनं ‘यः प्राणेन प्राणिति स त आत्मा सर्वान्तरो योऽपानेनापानिति स त आत्मा’ इत्यादि । अतुष्टेन तेन पुनः पृष्ट आह ‘न दृष्येर्द्रष्टारं पश्येर्न श्रुतेः श्रोतारं ◌ृणुयाः ‘न मतेर्मन्तारं मन्वीथाः न विज्ञाते-र्विज्ञातारं विजानीया एष त आत्मा सर्वान्तयोऽतोऽन्यदार्तम्’ इति । तथा तदनन्तरं कहोलप्रश्ने चैवमा-म्नायते ‘यदेव साक्षादपरोक्षाद्व्रह्म य आत्मा सर्वान्तरः तन्मे व्याचक्ष्व’ इति । प्रतिवचनं च ‘योऽशनायापिपासे शोकं मोहं जरां मृत्युमत्येति एवं हैतमात्मानं विदित्वा ब्राह्मणः पुत्रोषणायाश्च  ३.३.३५        वित्तेषणायाश्च’ इत्यादि ‘अतोऽन्यदार्त्तम्’ इत्यन्तम् । तत्र संशय्यते-किमनयोर्विद्याभेदोऽस्ति? नेति । किं युक्तम्, भेद इति, कुतः? रूपभेदात् । प्रतिवचनभेदाद्रूपं भिद्यते । प्रश्नस्यैकरूप्येऽपि प्रतिवचनप्रकारो हि भेदेनोपलभ्यते । पूर्वत्र प्राणनादीनां कर्त्ता सर्वान्तरात्मत्वेनोच्यते; परत्राशनायापिपासादिरहितः । अतः पूर्वत्र प्राणिता देहेन्द्रियबुद्धिमनः- प्राणव्यतिरिक्तः प्रत्यात्मोच्यते; परत्र तु तदतिरिक्तोऽशनायापिपासादि-रहितः परमात्मा । अतो रूपं भिद्यते । भूतग्रामवतश्च प्रत्यगात्मनस्तस्य भूतग्रामस्य सर्वस्यान्तरात्मत्वेन सर्वान्तरत्वमप्युपपन्नम् । यद्यपि प्रत्यगात्मनः सर्वन्तरत्वं भूतग्राममात्रापेक्षत्वेनापेक्षिकम्, तथाऽपि तदेव ग्राह्यम्, अन्यथा मुख्यान्तरात्मपरिग्रहलोभात्परमात्मस्वीकारे प्रतिवचनभेदो नोपपद्यते । प्रतिवचनं हि पूर्वत्र प्रत्यगात्मविषयं, परमात्मनः प्राणितृत्वापानितृत्वाद्यसम्भवात्, परं च परमात्मविषयम्, अशनायापिपासाद्यतीतत्वात् । तदितमाशङ्कते-अन्तरा भूतग्रामवत्स्वात्मनोऽन्यथाभेदानुपपत्तिरिति चेत्-इति, अन्तरा-सर्वान्तरात्मत्वेन प्रथमप्रतिवचनं भूतग्रामवत्स्वात्मनः-भूतग्रामवान्-तदन्तरः स्वात्मा-प्रत्यगात्मा सर्वान्तर इत्युच्यते इत्यर्थः । अन्यथा ‘यः प्राणेन प्राणिति’ ‘योऽशनायापिपासाद्यतीतः’ इति प्रतिवचनभेदानुपत्तिरिति चेत् - </div>
<div class="bhashya" id="SB_C03_S03_V35_B2">अत्रोत्तरं नेति । न विद्याभेद इत्यर्थः । उभयत्र परविषयत्वात्प्रश्न-प्रतिवचनयोः । तथा हि -‘यत्साक्षादपरोक्षाद्व्रह्म  ३.३.३५        य आत्मा सर्वान्तरः’ इति प्रश्नस्तावत्परमात्मविषय एव, ब्रह्मशब्दस्य परमात्मासाधारणत्व्रेपि प्रत्यगात्म- न्यपि कदाचिदुपचरितप्रयोगदर्शनात्तद्वयावृत्त्या परमात्मप्रतिपत्त्यर्थं २यत्संक्षाद्व्रह्म’ इति विशेषणं क्रियते । अपरोक्षत्वमपि सर्वदेशसर्वकालसम्बन्धित्वम् ‘सत्यं ज्ञानमनन्तं ब्रह्म’ इत्यनन्तत्वेनावगतस्य परमात्मन एवोपपद्यते । सर्वान्तरत्वमपि ‘यः पृथिव्यां तिष्ठन् पृथिव्या अन्तरः’ इत्यारभ्य ‘य आत्मनि तिष्ठन्नात्मनो-ऽन्तरः’ इति सर्वान्तर्यामिणः परमात्मन एव सम्भवति । प्रतिवचनमपि तथैव परमात्मविषयम्, ‘यः प्राणेन प्राणिति’ इति निरुपाधिकं प्राणस्य कर्तृत्वं परमात्मन एव, प्रत्यगात्मनः सुषुप्तौ प्राणनं प्रति कर्तृत्वाभावात् । एवमजानतोषस्तेन प्राणने कर्तृत्वमात्रमुक्तं मन्वानेन प्रत्यगात्मनोऽपि साधारणत्वंप्रतिवचनस्य मत्वा अतुष्टेन पुनः पृष्टस्तं प्रति प्रत्यगात्मनो व्वावृत्तं निरुपाधिकत्वेन प्राणनस्य कर्त्तारं परमात्मानमाह - ‘न दृष्टेर्द्रष्टारं पश्येः’ इत्यादिना । इन्द्रियाधीनानां दर्शनश्रवणमननविज्ञानानां कर्तारं प्रत्यगात्मानं प्राणनस्य कर्तृत्वेनोक्त इति न मन्वीथाः, तस्य सुषुप्तिमूर्च्छादौ प्राणनादेरकर्तृत्वात् । ‘को ह्येवान्यात्कः प्राण्यात् यदेष आकाश आनन्दो न स्यात्’ इति सर्व प्राणिप्राणनहेतुत्वं हि परमात्मन एव अन्यत्र श्रुतम् । अतः पूर्वप्रश्नप्रतिवचने परमात्मविषये, एवमुत्तरे अपि, अशनायाद्यतीतत्वस्य परमात्मासाधारणत्वात् । उभयत्र ‘अतोऽन्यदार्त्त’मित्युपसंहारश्चैकरूपः । प्रश्नप्रतिवचनावृत्तिस्तु कृत्स्नप्राणिप्राणनहेतोः परस्य ब्रह्मणोऽ-शनायाद्यतीतत्वप्रतिपादनाय । तत्र दृष्टान्तमाह-उपदेशवदिति । यथा सद्विद्यायाम् ‘उत तमादेशमप्राक्ष्यः’ इति प्रक्रान्ते सदुपदेशे ‘भगवांस्तत्वेव मे तद्व्रवीत्विति३ ‘भूय एव मा भगवात् विज्ञापय’त्विति प्रश्नस्य ‘एषोऽणिमैतदात्म्यमिदं सर्वं तत्सत्य’मिति प्रतिवचनस्य च भूयो भूय आवृत्तिः सतो ब्रह्मणः तत्तन्माहात्म्यविशेषप्रतिपादनाय दृश्यते; तद्वत । अत एकस्यैव सर्वान्तरभूतस्य ब्रह्मणः कृत्स्नप्राणिप्राणन-हेतुत्वाशनायाद्यतीत्वप्रतिपादनेन रूपैक्याद्विद्यैक्यम् ।। ३५ ।।</div>
</div>
<div class="verse" type="sutra" id="SB_C03_S03_V36" data-adhikaranaID="SB_C03_S03_A097" data-adhikarana="अन्तरत्वाधिकरणम्">
<div class="leading_bhashya" id="SB_C03_S03_V36_I01"> अथ स्यात्-यद्यप्युभे प्रश्नप्रतिवचने परब्रह्मविषये; तथाऽपि विद्याभेदोऽवर्ज्जनीयः, एकत्र सर्वप्राणिप्राणन-हेतुत्वेनोपास्यम्, इतरत्राशनायाद्यतीतत्वेनेत्युपास्यगुणभेदेन रूपभेदात्, प्रष्ट्टभेदाच्च । पूर्वत्र ह्युषस्तः प्रष्टा, उतरत्र तु कहोलः- इति; तत्राह -</div>
<div class="versetext"> व्यतिहारो विशिंषन्ति हीतरवत् ।। ३६ ।। </div>
<div class="bhashya" id="SB_C03_S03_V36_B1"> नात्र विद्याभेदः, प्रश्नप्रतिवचनाभ्यामेकरूपार्थविषयाभ्यामेकेन च विधिपदेनैकवाक्यत्वप्रतीतेः । प्रश्नद्वयं तावत्सर्वान्तरात्मत्वविशिष्टब्रह्मविषयम् । द्वितीये प्रश्ने ‘यदेव साक्षादपरोक्षाद्व्रह्म य आत्मा सर्वान्तरः’ इत्येवकारश्च पूर्वत्रोपस्तेन पृष्यगुणविशिष्टब्रह्मविषयत्वं कहोलप्रश्नस्यावधारयति । प्रतिवचनं चोभयत्र ‘स त आत्मा सर्वान्तरः’ इति सर्वान्तरात्मत्वविशिष्यब्रह्मविषयमेकरूपमेव, विधिप्रत्ययश्चोवरत्रैव दृश्यते ‘तस्माद्व्र्◌ाह्मणः पाण्डित्यं निर्विद्य बाल्येन तिष्ठासेत्’ इति । एवं सर्वान्तरात्मत्वविशिष्टब्रह्मैकविषयत्वे द्वयोरवधृते सत्येकस्मिन्नेव सर्वान्तरात्मत्वविशिष्टे ब्रह्मण्युपास्ये उपस्तकहोलयोरितरेतरबुद्धिव्यतिहारः कतर्व्यः । उपस्तस्य या सर्वान्तरात्मनो ब्रह्मणः सर्वप्राणिप्राणनहेतुत्वविषया बुद्धिः; सा कहोलेनापि प्रष्ट्रा कार्या । या च कहोलस्य तस्यैव ब्रह्मणोऽशनायाद्यतीतत्वविषया बुद्धिः, सोषस्तेनापि कार्या । एवं व्यतिहारे कृते उभाभ्यां सर्वान्तरस्य ब्रह्मणशे जीवव्यावृत्तिरवगता भवति । एनं सर्वान्तरात्मानं प्रत्यगात्मनो व्यावृत्तमवगमयितुं सर्वप्राणिप्राणनहेतुत्वाशनायाद्यतीतत्वप्रतिपादनेन विशि◌ॅषन्ति हि याज्ञवलक्यस्य प्रतिवचनानि । अतो ब्रह्मणः सर्वान्तरात्मत्वमेवोपास्यगुणः । प्राणनहेतुत्वादयस्तु तस्योपपादकाः, नोपास्याः । ननूपास्यगुणः सर्वान्तरात्मत्वमेव चेत्प्राणनहेतुत्वस्याशनायाद्यतीतत्वस्य च प्रष्ट्रोर्व्यतिहृत्या-नुसन्धानं किमर्थम्, तदुष्यते-सर्वप्राणिप्राणनहेतुत्वेन सर्वान्तरात्मनि जीवाद्वयावृत्ते ब्रह्मणि उपस्तेनाव-धृते सति कहोलेन  ३.३.३६        जीवस्य सर्वात्मनाऽसम्भावितेन स्वभावविशेषेण सर्वान्तरात्मा व्यावृत्तशेऽनुसन्धेय इति कृत्वा पुनः प्रश्नः कृतः । याज्ञवल्क्योऽपि तदभिप्रायमभिज्ञाय प्रत्यगात्मनोऽसम्भावितमशनायादिप्रत्यनीकत्वमुक्तवान् । अतश्चोपास्यस्य व्यावृविप्रतीतिसिद्धयर्थमुभाभ्यां परस्परबुद्धिव्यतिहारः कर्तव्यः, इतरवत्-यथेतरत्र सद्वि- द्यायां भूयोभूयः प्रश्नैश्च प्रतिवचनैश्च तदेव सद्व्रह्म व्यवच्छिद्यते; न पुनः पूर्वप्रतिपन्नद्गुणाद्गुणान्तर-विशिष्टतयोपास्यं प्रतिपाद्यते तद्वत् ।। ३६ ।। </div>
</div>
<div class="verse" type="sutra" id="SB_C03_S03_V37" data-adhikaranaID="SB_C03_S03_A097" data-adhikarana="अन्तरत्वाधिकरणम्">
<div class="leading_bhashya" id="SB_C03_S03_V37_I01"> तत्रापि प्रश्नप्रतिवचनभेदे सति कथमैक्यमवगम्यत इति चेत्-तत्राह -  </div>
<div class="versetext">सैव हि सत्यादयः ।। ३७ ।।  </div>
<div class="bhashya" id="SB_C03_S03_V37_B1"> सैव हि-सच्छब्दाभिहिता परमकारणभूता परादेवतैव ‘सेयं देवतैक्षत’ ‘तेजः परस्यां देवतायाम्’ इति प्रकृता ‘यथा सोम्य मधु मधुकृतो निस्तिष्ठन्ति’ इत्यादिषु पर्यायेषु सर्वेषूपाद्यते । यतः ‘ऐतदात्म्यमिदं सर्वं तत्सत्यं आत्मा’ सति प्रथमपर्यायोदिताः सत्यादयः सर्वेषु पर्यायेषूपपाद्योपसंह्रियन्ते ।। </div>
<div class="bhashya" id="SB_C03_S03_V37_B2"> केचित्तु ‘व्यतिहारो विशिंषन्ति हीतरवत्’ ‘सैव हि सत्यादयः’ इति सूत्रद्वयमधिकरणद्वयं वर्णयन्ति । तत्र पूर्वेण ‘त्वं वा अहमस्मि भगवो देवते अहं यै त्वमसि भगवो देवते तद्योऽहं सोऽसौ योऽसौ योऽसौ सोऽहम्’ इति वाक्ये जीवपरयोर्व्यतिहारानुसन्धानं प्रतिपाद्यत इत्युच्यते -इत्याहुः । तत् ‘सर्वं खल्विदं ब्रह्म’ ‘ऐतदा-  ३.३.३७        त्म्यमिदं सर्वम्’ ‘तत्त्वमसि’ इत्यवगतसर्वात्मभावविषयत्वादस्य वाक्यस्य नात्र प्रतिपादनीयमपूर्व-मस्तीत्यनादरणीयम् । तत्तु वक्ष्यते ‘आत्मेति तूपगच्छन्ति ग्राहयन्ति च’ इति । न च सर्वात्मत्वानु-सन्धानातिरेकेण परस्मिन् ब्रह्मणि जीवत्वानुसन्धानम्, जीवे च परब्रह्मत्वानुसन्धानं तथ्यंसम्भवति । उत्तरेण च सूत्रेण ‘स यो ह वै तन्महद्यक्षं प्रथमजं वेद सत्यं ब्रह्म’ इत्यादिवाक्यप्रतिपादितस्य सत्योपासनस्य ‘तद्यत्सत्यमसौ स आदित्यो य एष एतस्मिन्मण्डले पुरुषो यश्चायं दक्षिणेऽक्ष’न्नित्यादि-वाक्यप्रतिपादितोपासनस्य चैक्यं प्रतिपा-द्यत इति; तदप्युक्तम्, उवरवाक्ये अक्ष्यादित्यस्थानभेदेन विद्याभेदस्य पूर्वमेव ‘न वा विशेषा’दित्यनेन प्रतिपादितत्वात् । न च द्वयोरनयोर्व्याहृत्यादिशरीरकत्वेन रूपवतोः ‘हन्ति पाप्मानं जहाति च य एवं वेद’ इति च पृथक्संयोगचोदनावतोद्वयोरुपासनयोः ‘स यो ह वै तन्महद्यक्षं प्रथमजं वेद सत्यं ब्रह्मेति जयतीमांल्लोकान्’ इति संयोगरूपादिमत्तया निरपेक्षेर पूर्वेणैकेनो-पासनेनाभेद सम्भवति । न च ‘हन्ति पाप्मानं जहाति’ इति च गुणफलाधिकारत्वम्, प्रमाणाभावात् । पूर्वेणैकविद्यात्वं प्रमाणमिति चेत्-न, इतरेतराश्रयत्वात् । एकविद्यात्वे निश्चि◌ेत सति पूर्वफलस्यैव प्रधानफलत्वेनोत्तरयोः फलयोर्गुणफलत्वम्, तयोर्गुणपलत्वे निश्चिते सति संयोगभेदाभावात् पूर्वेण विद्यैक्यमितीतरेतरानयत्वमित्येवमादिभिर्यथोक्तप्रकारमेव सूत्रद्वयम् ।। ३७ ।। </div>
</div>
<div class="verse" type="sutra" id="SB_C03_S03_V38" data-adhikaranaID="SB_C03_S03_A098" data-adhikarana="कामाद्यधिकरणम्">
<div class="versetext">कामादीतरत्र तत्र चायतनादिभ्यः ।। ३८ ।।  </div>
<div class="bhashya" id="SB_C03_S03_V38_B1">  छान्दोग्ये श्रूयते ‘अथ यदिदमस्मिन् ब्रह्मापुरे दहरं पुण्डी◌ाकं वेश्म दहरोऽस्मिन्नन्तर आकाशस्तस्मिन् यदन्तस्तदन्वेष्टव्यम्’ इत्यादि; वाजसनेयके च स वा एष महानज आत्मा योऽयं विज्ञानमयः प्राणेषु य एषोऽन्तर्हृदय आकाशस्तस्मिश्छेते सवर्स्य वशी सर्वस्येशानः’इत्यादि । तत्र संशयः- किमनयोविर्द्याभेदः? उत नेति । किं युक्तं? भेद इति । कुतः रूपभेदात् । अपहतपाप्मत्वादिगुणाष्ट-कविशिष्ट आकाशः छान्दोग्य उपास्यः प्रतीयते; वाजसनेयके त्वाकाशे शयानो वशित्वादिगुणविशिष्ट उपा- स्यः प्रतीयते, अतो रूपभेदाद्विद्याभेदः ।  </div>
<div class="bhashya" id="SB_C03_S03_V38_B2">इति प्राप्ते प्रचक्ष्महे- न भेद इति । कुतः? रूपाभेदात्-इतरत्र तत्र च कामाद्येव हि रूपम् । वाजसनेयके छान्दोग्ये च सत्यकामादिविशिष्टमेव ब्रह्मोपास्यमित्यर्थः । कुतः एतदवगम्यते, आयतनादिभ्यः -हृदयाय-तनत्वसेतुत्वविधरणत्वादिभिस्तावदुभयत्र सैव विद्योति प्रत्यभिज्ञायते । वशित्वादयश्च वाजसनेयके श्रुताः छान्दोग्ये श्रुतस्य गुणाष्टकान्यतमभूतस्य सत्यसङ्कल्पत्वस्य विशेषा एवेति सत्यसङ्कल्पत्वसहचारिणां सत्यकामत्वादीनामपहतपाप्मत्वपर्यन्तानां सद्भावमवगमयन्ति । अतो रूपं न भिद्यते । संयोगोऽपि ‘परं ज्योतिरुपसंपद्य स्वेन रूपेणाभिनि◌ेष्पद्यते’ ‘अभयं वै ब्रह्म भवति’ इति ब्रह्मप्राप्तिरूपो न भिद्यते । आकाशशब्दः छान्दोग्ये परमात्मविषय इति ‘दहर उतरेभ्य’ इत्यत्र निर्णीतम् । वाजसनेयके त्वाकाशे शयानस्य वशित्वादि-  ३.३.३८        श्रवणात्तस्य शयानस्य परमात्मत्वे सति तदाधारभिधायिन आकाशशब्दस्य ‘तस्यान्ते सुषिरं सूक्ष्म’ मिति हृदयान्तर्गतस्य सुषिरशब्दवाच्यस्याकाशस्याभिधायकत्वमवगम्यते । अतो विद्यैक्यम् ।। ३८ ।।</div>
</div>
<div class="verse" type="sutra" id="SB_C03_S03_V39" data-adhikaranaID="SB_C03_S03_A098" data-adhikarana="कामाद्यधिकरणम्">
<div class="leading_bhashya" id="SB_C03_S03_V39_I01"> अथ स्यात्-यदुक्तं वाजसनेयके वशित्वादिभिः सह सत्यकामत्वादिसद्भावोऽवगम्यते-इति; तन्नोपपद्यते, वशित्वादीनामेव तत्र परमार्थतः सद्भावाभावात्, तदभावश्च ‘मनसैवानुद्रष्टव्यम् नेह नानास्ति किञ्चन । मृत्योः स मृत्युमाप्नोति य इह नानेव पश्यति’ ‘एकधैवानुद्रष्टव्यमेतदप्रमेयं ध्रुवम्’ इति प्रकृतेन वाक्येन ‘स एष नेति नेत्यात्मा’ इति वक्ष्यमाणेनोत्तरेण चोपास्यस्य ब्रह्मणो नेर्विशेषत्वप्रतीतेरवगम्यते । अतो वशित्वादयोऽपि स्थूलत्वादिवन्निषेध्या इति प्रतीयन्ते । अत एव छान्दोग्यऽपि सत्यकामत्वादयो न ब्रह्मणः पारमार्थिका गुणा उच्यन्ते । अतोऽपारमार्थिकत्वादेवंजातीयकानां गुणानां मोक्षार्थेषूपासनेषु लोप इति; तत्राह - </div>
<div class="versetext">  आदरालोपः ।। ३९ ।। </div>
<div class="bhashya" id="SB_C03_S03_V39_B1"> ब्रह्मगुणत्वेन प्रमाणान्तराप्राप्तानां गुणानामेषां सत्यकामत्वादीनाम् ‘तस्मिन् यदन्तस्यदन्वेष्टव्यम् ‘एष आत्माऽपहतपाष्मा विजरो विमृत्युर्विशोको विजिधत्सोऽपिपासः सत्यकामः सत्यसङ्कल्पः’ ‘सर्वस्य वशी सर्वन्येशानः’ ‘एष सर्वेश्वर एष भूताधिपतिरेष भूतपाल एष सेतुर्विधरण एषां लोकानामसम्भेदाय’ इत्यादि-भिरनयोः श्रुत्योरन्यासु च मोक्षार्थोपासनोपास्यब्रह्मगुणत्वेन सादरमुपदेशादेषामलोपः, अपि तूपसंहार एव कार्यः । छान्दोग्य तावत् ‘तद्य इह आत्मानमनुविद्य व्रजन्त्येतांश्च सत्यान्कामान् तेषां सर्वेषु लाकेषु काम- चारो भवति’ इति सत्यकामत्वादिगुणविशिष्टस्य ब्रह्मणो वेदनमभिधाय ‘अथ य इह आत्मानमननुविद्य व्रजन्त्वेतांश्च सत्यान्कामास्तेषां सर्वेषु लोकेष्वकामचारो भवति’ इति अवेदननिन्दा क्रियमाणा गुणवि-शिष्टवेदनस्यादरं दर्शयति । तथा वाजसनेयके ‘सर्वस्य वशी सर्वस्येशानः’ ‘एष सर्वेश्वर एष भूताधिपतिरेष  ३.३.३९        भूतपालः’ इति भूयो भूय ऐश्वर्योपदेशात् गुणेष्वादरः प्रतीयते । एवमन्यत्रापि । न च मातापितृसहस्रेभ्योऽपि वत्सलतरं शास्त्रं प्रतारकवदपारमाथिकान्निरसनीयान् गुणान् प्रमाणान्तराप्रतिपन्नानादरेणोपदिश्य संसार-चक्रपरिवर्त्तनेन पूर्वमेव ब्रम्भ्रम्यमाणान् मुमुक्षून् भूयोऽपि भ्रमयितुमलम् । ‘नेह नानाऽस्ति किञ्चन’ ‘एक-धैवानुद्रष्टव्य’मिति तु सर्वस्य ब्रह्मकार्यत्वेन तदात्मकत्वादेकधाऽनुदर्शनं विधाय अब्रह्मात्मकत्वेन पूर्वसि-द्धनानात्वदर्शनं निषेधतीत्ययमर्थः प्रागेव प्रपञ्चितः । ‘स एष नेति नेत्यात्मा’ इत्यत्र चेतिशब्देन प्रमाणान्तरप्रतिपन्नं प्रपञ्चकारं परामृश्य न तथाविधं ब्रह्मेति सर्वात्मभूतस्य ब्रह्मणः प्रपञ्चविलक्षणत्वं प्रतिपाद्यते, तदेव चानन्तरमुपपादयति ‘अग्राह्यो न हि गृह्यते अशीर्यो न हि शीर्यते असङ्गो न हि सज्जयते अव्यथितो न व्यथते न रिष्यति’ इति । प्रमाणान्तरग्राह्यविसजातीयत्वात् न विशीर्यते, एवमुत्तरत्रानु-सन्धेयम् । छान्दोग्ये ऽपि ‘नास्य जरयैतज्जीर्यति न वधेनास्य हन्यते एतत्सत्यं ब्रह्मपुरमस्मिन्कामाः समाहिता’ इति सर्ववि-सजातीयत्वं ब्रह्मणः प्रतिपाद्य तस्मिन्सत्यकामत्वादयो विधीयन्ते ।। ३९ ।।</div>
</div>
<div class="verse" type="sutra" id="SB_C03_S03_V40" data-adhikaranaID="SB_C03_S03_A098" data-adhikarana="कामाद्यधिकरणम्">
<div class="leading_bhashya" id="SB_C03_S03_V40_I01"> ननु एवमपि ‘तद्य इह आत्मानमनुविद्य व्रजन्त्येतांश्च सत्यान्कामास्तेषां सर्वेषु लोकेषु कामचारो भवति स यति पितृलोककामो भवति’ इत्यादिना सत्यकामादिगुणविशिष्टवेदनस्य सांसारिकफलसम्बन्धश्रवणान्मु-मुक्षोर्ब्रह्मप्रेप्सोर्न सगुणं ब्रह्म उपास्यम् । परविद्याफलं च ‘परं ज्योतिरुपसम्पद्य स्वेन रूपेणाभिनि◌ेष्पद्यते’ इतीदमेव । अतः सत्यकामत्वादयो ब्रह्मप्रेप्सोर्नोपसंहार्या इति, अत उत्तरं पठति -</div>
<div class="versetext"> उपस्थितेऽतस्तद्वचनात् ।। ४० ।। </div>
<div class="bhashya" id="SB_C03_S03_V40_B1">  उपस्थितिः- उपस्थानम्, ब्रह्मोपसम्पत्तिः, उपस्थिते ब्रह्मोपसम्पन्न; सर्वबन्धविनिर्मुक्ते स्वेन रूपेणाभिनि- ष्पन्ने प्रत्यगात्मन्यत एवोपसम्पत्तेरेव हेतोः सर्वेषु लोकेषु कामचार उच्यते ‘परं ज्योतिरुपसम्पद्य स्वेन रूपे-णाभिनिष्पद्यते’ ‘स उत्तमः पुरुषः’ ‘स तत्र पर्य्येति जक्षत् क्रीडन् रममाणः स्त्रीभिर्वा यानैर्वा ज्ञातिभिर्वा नोपजनं स्मरन्निदं शरीरम्’ ‘स स्वराड् भवति’ ‘तस्य सर्वेषु लोकेषु कामचारो भवति’ इति । तदेतच्चतुर्थे निपुणतरमुपपादयिष्टते । अतः सर्वेषु लोकेषु कामचारस्य मुक्तोपभोग्यफलत्वान्मुमुक्षोः सत्यकामत्वादयो गुणा उपसंहार्याः ।। ४० ।। </div>
</div>
<div class="verse" type="sutra" id="SB_C03_S03_V41" data-adhikaranaID="SB_C03_S03_A099" data-adhikarana="तन्निर्धारणाधिकरणम्">
<div class="versetext"> तन्निर्धारणानियमस्तद्दृष्टेः पृतग्ध्यप्रतिब्धः फलम् ।। ४१ ।।  </div>
<div class="bhashya" id="SB_C03_S03_V41_B1"> ‘ओमित्येतदक्षरमुदगीथमुपासीत ’ इत्यादीनि कर्माङ्गाश्रयाण्युपासनानि कर्माङ्ग-  ३.३.४१        भूतोद्गीतादिमुखेन जुह्वादिमुखेन पर्णतादिवत् कर्माङ्गत्वेन निरूढानुष्ठानानीत्युद्गीथाद्युपासनसम्बन्धिनः ‘यदेव विद्यया करोति श्रद्धयोषनिषदा तदेव वीर्यवत्तरम्भवति’ इति वर्त्तमानीनर्देशस्य पर्णतादिसम्बन्ध्य-पापश्लोकश्रवणवत् पृथक्फलत्वकल्पनायोगात् क्रतुषु नियमेनोपसंहार्याणीति ।</div>
<div class="bhashya" id="SB_C03_S03_V41_B2">एवं प्राप्ते प्रचक्ष्महे-तन्निर्धारणानियमः-इति । निर्धारणं निश्चयेन मनसोऽवस्तापनम्, ध्यानामित्यर्थः । तन्निर्धारणानियमः- कर्मसूद्गीथाद्युपासनानामनियमः; कुतः? तद्दृष्टेः, उपलभ्यते ह्युपासनानुष्ठानानियमः ‘तेनौभौ कुरुतो यश्चैतदेवं वेद यश्च न वेद’ इत्यविदुषोऽप्यनुष्ठानवचनात् । न चाङ्गत्वे सत्युपासनस्यानु-ष्ठानानियम उपपद्यते । एवमुपासनस्यानङ्गत्वे निश्चिते सत्युपासनविधेः फलाकाङ्क्षायां रात्रिसत्रन्यायेन वीर्यवत्तरत्वं कर्मफलत्पृथग्भूतं फलमित्यवगम्यते । किमिदं वीर्यवत्तरत्वम्? कर्मफलस्यैवाप्रतिबन्धः । प्रतिबध्यते हि कर्मफलं प्रबलकर्मान्यतरफलेन तावन्तं कालम्; तदभावोऽप्रतिबन्धः । कर्मफलात्स्वर्गादि-लक्षणात् पृथग्भूतमेव फलम् । तद्दिमुच्यते-पृथग्ध्यप्रतिबन्धः फलमिति । अतः कर्माङ्गाश्रयाणामपि पृथक्फलत्वात् गोदोहनादिवत्कर्मसूद्गीथाद्युपासनानामनियमेनोपसंहारः ।। ४१ ।। </div>
</div>
<div class="verse" type="sutra" id="SB_C03_S03_V42" data-adhikaranaID="SB_C03_S03_A100" data-adhikarana="प्रदानाधिकरणम्">
<div class="versetext"> प्रदानवदेव तदुक्तम् ।। ४२ ।। </div>
<div class="bhashya" id="SB_C03_S03_V42_B1">   दहरविद्यायाम्-‘तद्य इहात्मानमनुविद्य व्रजन्त्येतांश्च सत्यान्कामान्’ इति दहराकाशस्य परमात्मन ◌ुपासनमुकत्वा ‘एतांश्च सत्यान्कामा’निति गुणानामपि पृथगुपासनं विहितम् । तत्र संशयः- गुणचिन्तने-ऽपि तत्तद्गुणविशिष्टतया दहरस्यात्मनश्चिन्तनमावर्त्तनीयम्, उन नेति । दहराकाशस्यैवापहतपाप्मत्वादीनां गुणित्वात् तस्य च सकृदेवानुसन्धातुं सक्यत्वात्, गुणार्थं तच्चिन्तनं नावर्तनीयम् । </div>
<div class="bhashya" id="SB_C03_S03_V42_B2">इति प्राप्त उच्यते-प्रदानवदेव-इति । प्रदानवदावर्तनीयमेवेत्यर्थः । यद्यपि दहराकाश एक एवापहतपाष्मत्वा-दिगुणानां गुणी; स च प्रथमं चिन्तितः; तथाऽपि स्वरूपमात्रात् गुणविशिष्टाकारस्य भिन्नत्वात् ‘अपहत-  ३.३.४२        पाष्मा विजरः’ इत्यादिना गुणविशिष्यतया चोपास्यत्वेन विहितत्वात्पूर्वं स्वरूपेणानुसंहितस्यापहतपाष्म-त्वादिविशिष्टतयाऽनुसन्धानार्थमावृत्तिः कर्तव्या । ‘यथेन्द्राय राज्ञे पुरोडाशमेकादशकपालं निर्वपेत्’ ‘इन्द्रा-याधिराजाय’ इन्द्रयस्वराज्ञे’ इतीन्द्रस्यैव राजत्वादिगुणविशिष्टत्वेऽपि तत्तद्गुणसम्बन्ध्याकारस्य भिन्नत्वा-त्प्रदानावृत्तिः क्रियते, तदुक्तं साङ्कर्षणे ‘नाना वा देवतापृथक्त्वात्’ इति ।। ४२ ।। </div>
</div>
<div class="verse" type="sutra" id="SB_C03_S03_V43" data-adhikaranaID="SB_C03_S03_A101" data-adhikarana="लिङ्गभूयस्त्वाधिकरणम्">
<div class="versetext"> लिङ्गभृयस्त्वात्तद्धि वलीयस्तदपि ।। ४३ ।।</div>
<div class="bhashya" id="SB_C03_S03_V43_B1">  तैत्तिरीयके दहरविद्यानन्तरमधीयते ‘सहस्रशीर्षं देवं विश्वाक्षं विश्वशम्भुवम् । विश्वं नारायणं देवमक्षरं परमं प्रभुम्’ इत्यारभ्य ‘सोऽक्षरः परमः स्वराद’ इत्यन्तम् । तत्र संशयः- किं पूर्वप्रकृतविद्ययैकविद्यात्वेन तदुपास्यविशेषनिर्द्धारणमनेन क्रियते? उत सर्ववेदान्तोदितपरविद्योपास्यविशेषनिर्धारणम्- इति । किं युक्तम्? दहरविद्योपास्यविशेषनिर्धारणमिति । कुतः? प्रकरणात् । पूर्वस्मिन्ननुवाके दहरविद्या हि प्रकृता ‘दहं विपाष्मं परवेश्मभूतं यत्पुण्डरीकं पुरमध्यसंस्थम् । तत्रापि दह्रह गगनं विशोकस्तस्मिन् यदन्त-स्तदुपासितव्यम्’ इति । अस्मिश्चानुवाके ‘पद्मकोशप्रतीकाशं हृदयं चाष्यधोमुखम्’ इत्यादिना हृदयपुण्ड-रीकाभिधानमस्य नारायणानुवाक्यस्य दहरविद्योपास्यनिर्धारणार्थत्वमुपोद्वलोयतीति ।</div>
<div class="bhashya" id="SB_C03_S03_V43_B2"> एवं प्राप्त प्रचक्ष्महे-लिङ्गभूयस्त्वादिति । अस्य निखिलपरविद्योपास्यविशेषनिर्धारणार्थत्वे भूयांसि लिङ्गानि दृश्यन्ते, तथा हि परविद्यास्वक्षरशिवशुम्भुपरब्रह्मपरज्योतिःपरतत्त्वपरमात्मादिशब्दनिर्दिष्टमुपास्यं वस्त्विह तैरेव शब्दैरनूद्य तस्य नारायणत्वं विधीयते; भूयसीषु विद्यासु श्रुताननूद्य नारायणत्वविधानभूयस्त्वं नारा- यण एव सर्वविद्यासुपास्यमस्थूलत्वादिविशेषितानन्दादिगुणकं परं ब्रह्मेति विशेषनिर्णये भूयो-बहुतरं लिङ्गं भवति । अत्र लिङ्गशब्दाश्चिन्हपर्यायः, चिन्हभूत वाक्यं बहुतरमस्तीत्यर्थः । तद्धि प्रकरणाद्वलीयः, तदप्यु- क्तम्-प्रथमे काण्डे ‘श्रुतिलिङ्गवाक्यप्रकरणस्तानसमाख्यानां समवाये परदौर्वल्यमर्थविप्रकर्षात्’ इति । यत्तूक्तम्-‘पद्मकोशप्रतीकाश’मित्यादिवचनं दहरशेषत्वमस्योपोद्वलयतीति; तन्न, बलीयसा प्रमाणेन सर्वविद्यो-पास्यनिर्धारणार्थत्वेऽधृते सति दहरविद्यायामपि तस्यैव नारायणस्योपास्यत्वेन तद्वचनोपपत्तेः । न च ‘सहस्रशीर्षम्’ इत्यादिद्वितीयानिर्देशेन पूर्वानुवाकोदितोपासिना सम्बन्धः शङ्कनीयः, ‘तस्मिन् यदन्तस्तदुपासितव्यम्’ इत्युपासिगतेन कृत्प्रत्ययेनोपास्यस्य कर्मणोऽभिहितत्वात्तदुपास्ये द्वितीयानुपपत्तेः, ‘विश्वमेवेदं पुरुषः’ ‘तत्त्वं नारायणः परः इत्यादिप्रथमानिर्देशाच्च प्रथमार्थे द्वितीया वेदितव्या । ‘अन्तर्वहिश्च तत्सर्वं व्याप्य नारायणः स्थितः’ ‘तस्याः शिखाया मध्ये परमात्मा व्यवस्थितः । स ब्रह्मा स शिवः सेन्द्रः सोऽक्षरः परमः स्वराट्’ इति निर्देशैः सर्वस्मात्परो नारायण एव सर्वत्रोपास्य इति निर्णीयमानत्वाच्च प्रथमार्थे द्वितीयेति निश्चीयते ।। ४३ ।।</div>
</div>
<div class="verse" type="sutra" id="SB_C03_S03_V44" data-adhikaranaID="SB_C03_S03_A102" data-adhikarana="पूर्वविकल्पाधिकरणम्">
<div class="versetext">पूर्वविकल्पः प्रकरणात् स्यात् क्रिया मानसवत् ।। ४४ ।।</div>
<div class="bhashya" id="SB_C03_S03_V44_B1">  वाजसनेयकेऽग्निरहस्ये मनश्चिदादयोऽग्नयः श्रूयन्ते ‘मनश्चितो वाक्चितः प्राणचितश्चक्षश्चितः श्रोत्रचितः कर्मचितोऽग्निचितः’ इति । तत्र संशयः-किमेते मनश्चिदादयः साम्पादिकत्वेन विद्यारूपा अग्नयः क्रियामय-क्रत्वनुप्रवेशेन क्रियारूपाः? आहोस्विद्विद्यामयक्रत्वनुप्रवेशेन विद्यारूपा एवेति विशये क्रियारूपत्वं तावदाह-पूर्वविकल्पः-इत्यादिना । चित्याग्नित्वेन सम्पादितानामेषां मनश्चिदादीनां क्रत्वनुप्रवे-  ३.३.४४        शसाकाङ्क्षाणां स्वदेशे क्रतुविंध्यभावात् पूर्वत्र ‘असद्वा इ◌ादमग्र आसीत्’ इत्यादिनेष्टकचितस्याग्नेः प्रकृत- त्वात् तस्य च क्रियामयक्रत्वव्यभिचारित्वेन तत्र क्रतुसन्निधानात् तत्प्रकरणगृहीता मनश्चिदादः तेनेष्टकचि-तेनाग्निना विकल्प्यमानाः क्रियारूपा एव स्युः । विद्यारूपाणापि क्रियामयक्रत्वनुप्रवेशेन क्रियारूपत्वं मान-सग्रहवदुपपद्यते; यथा द्वादशाहे अविवाक्ये दशमेऽहनि मानसग्रहस्य मनोनिष्पास्यग्रहणासादनस्तोत्रशस्त्र-प्रत्याहारणभक्षणत्वेन विद्यारूपस्यापि क्रियामयक्रत्वङ्गतया क्रियारूपत्वम्, तथेहापि ।। ४४ ।। </div>
</div>
<div class="verse" type="sutra" id="SB_C03_S03_V45" data-adhikaranaID="SB_C03_S03_A102" data-adhikarana="पूर्वविकल्पाधिकरणम्">
<div class="versetext">अतिदेशाच्च ।। ४५ ।। </div>
<div class="bhashya" id="SB_C03_S03_V45_B1">   इतश्चेष्टकचितेनाग्निना मनश्चिदादीनां विकल्पः क्रियारूपत्वं चावगम्यत, ‘तेषामेकैक एव तावान् यावानसौ पूर्वः’ इति पूर्वस्येष्यकचितस्याग्नेर्वीर्यं मनश्चिदादिष्वतिदिश्यते; तेन तुल्यकार्यत्वाद्विकल्पः, ततश्चेष्टकचि-तवत्तत्क्रतुनिवर्र्तनेन तदङ्गभूता मनश्चिदादयः क्रियामयक्रत्वनुप्रवेशेन क्रियारूपा एवेति ।। ४५ ।।</div>
</div>
<div class="verse" type="sutra" id="SB_C03_S03_V46" data-adhikaranaID="SB_C03_S03_A102" data-adhikarana="पूर्वविकल्पाधिकरणम्">
<div class="leading_bhashya" id="SB_C03_S03_V46_I01">एवं प्राप्ते प्रचक्ष्महे- </div>
<div class="versetext"> विद्यैव तु निर्धारणाद्दर्शनाच्च ।। ४६ ।।</div>
<div class="bhashya" id="SB_C03_S03_V46_B1">तुशब्दः पक्षं व्यावर्त्तयति; यदुक्तं मनश्चिदादयः क्रियामयक्रत्वनुप्रवेशेन क्रियामया एवेति; नैतदस्ति, विद्यारूपा एवैते विद्यारूपक्रत्वन्वयिना इत्यर्थः । कुतः निर्धारणाद्दशर्नाच्च, निर्धारणं तावत् ‘ते हैते विद्या-चित एव विद्याया हैवैत एवंविदश्चिता भवन्ति’ इति वाह्मनश्चक्षुरादिव्यापाराणाम् इष्टकादिवच्चयनानुप-पत्तेर्मनसासम्पादिताग्नित्वेन विद्यारूपत्वे सिद्धेऽपि ‘विद्याचित एव’ ‘विद्यया हैवैते’ इति चावधारणं विद्या-मयक्रत्वन्वयेन विद्यारूपत्वज्ञापनार्थमिति निश्चीयते । दृश्यते चात्रैषां शेषी विद्यारूपः क्रतुः ‘ते मनसैवाधीयन्त मनसैवाचीयन्त मनसैषु ग्रहा अगृह्यन्त मनसाऽस्तुवन्त मनसाऽशंसन् यत्किञ्च यज्ञे कर्म क्रियते यत्किञ्च यज्ञीयं कर्म मनसैव तेषु मनोमयेषु मनश्चित्सुमनोमयमक्रियत’ इति । इष्टकचितेष्वग्निषु यत्क्रियामयं यज्ञीयं कर्म क्रियते, तन्मनोनिर्वर्त्येषु मनश्चिदाद्यग्निषु मनोमयमेवाक्रियतेति वचनात् क्रतुरपि विद्यामयोऽत्र प्रतीयते ।। ४६ ।। </div>
</div>
<div class="verse" type="sutra" id="SB_C03_S03_V47" data-adhikaranaID="SB_C03_S03_A102" data-adhikarana="पूर्वविकल्पाधिकरणम्">
<div class="leading_bhashya" id="SB_C03_S03_V47_I01"> नन्वत्र विधिपदाश्रवणात् फलसम्बन्धाप्रतीतेश्चेष्टकचिताग्न्युपस्थापितक्रियामयक्रतुप्रकरणाद्विद्यामय-क्रत्वन्वयेन विद्यारूपतैषां बाध्येत, नेत्याह -</div>
<div class="versetext"> श्रुत्यादिबलीयस्त्वाच्च न बाधः ।। ४७ ।।  </div>
<div class="bhashya" id="SB_C03_S03_V47_B1"> श्रुतिलिङ्गवाक्यानां प्रकरणाद्वलीयस्त्वेन श्रुत्याद्यवगतः क्रतुरेषां तदन्वयश्च दुर्बलेन प्रकरणेन बाधितुं न शक्यते, श्रुतिस्तावत् ‘ते हैते विद्याचित एव’ इति, तां विवृणोति ‘विद्यया हैवैत एवंविदश्चिता भवन्ति’ इति । विद्यया-विद्यामयेन क्रतुना सम्बद्धा मनश्चिदादयश्चिता भवन्तीत्यर्थः । ‘तान् हैतानेवंविदे सर्वदा सर्वाणि भूतानि विचिन्वन्त्यपि स्वपते’ इति लिङ्गम् । वाक्यं च ‘एवंविदे चिन्वन्ति’ इति । समभिव्याहारो वाक्यम् । एवंविदे-विद्यामयक्रतुमते सर्वदा सवर्णि भूतानि विचिन्वन्तीत्यर्थः । सर्वभूतकर्तृकं सर्वकाल- व्यापि चयनं मनसा सम्पादितं परिमितकर्तृकालक्रियामयेष्यकचितकार्यद्वारेण क्रत्वनुप्रवेशसम्भवमलभ- मानं विद्यामयक्रत्वनुप्रवेशे लिङ्गं भवति ।। ४७ ।। </div>
</div>
<div class="verse" type="sutra" id="SB_C03_S03_V48" data-adhikaranaID="SB_C03_S03_A102" data-adhikarana="पूर्वविकल्पाधिकरणम्">
<div class="leading_bhashya" id="SB_C03_S03_V48_I01"> यच्चेदमुक्तं-विधिप्रत्ययाश्रवणात् फलसम्बन्धाप्रतीतेश्च क्रियामयात्क्रतोरन्योऽत्र विद्यामयः क्रतुर्न सम्भवति-इति, तत्राह- </div>
<div class="versetext"> अनुबन्धादिभ्यः प्रज्ञान्तरपृथक्त्ववद्दृष्टश्च तदुक्तमः ।। ४८ ।। </div>
<div class="bhashya" id="SB_C03_S03_V48_B1"> इष्टकचितान्वयिनः क्रियामयात्कतोर्विद्यामयृ◌ोयं क्रतुः पृथक्तवेनानुबन्धादिभ्यः पृथक्तवहेतुभ्योऽवगम्यते । अनुबन्धाः यज्ञानुबन्धिनो ग्रहस्तोत्रशस्त्रादयः ‘मनसैषु ग्रहा अग्रह्यन्त मनसाऽस्तुवन्तमनसाऽशंसन्’ इत्या-दिना प्रतिपादिताः । आदि◌ाब्देन श्रुत्यादयः पूर्वोक्ता गृह्यन्ते, श्रुतिलिङ्गादिभिः सानुबन्धैर्विद्यामयः क्रतुः पृथ-गवगम्यत इत्यर्थः । प्रज्ञान्तरपृथक्त्ववत्- यथा प्रज्ञान्तरं दहरविद्यादि क्रियामयात्क्रतोः पृथग्भूतं श्रुत्यादि-भिरवगम्यते; एवमयमपि । एवं चानुबन्धादिभिः पृथग्भूते विद्यामये यज्ञेऽवगते सति विधिः परिकल्प्यते । दृष्टश्चानुवादसरूपेषु कल्प्यमानो विधिः । तदुक्तं ‘वचनानि त्वपूर्वत्वात्’ इति । फलं च ‘तेषामेवैकैक एव तावान् यावानसौ पूर्वः’ इत्यतिदेशात् स्वक्रतुद्वारेणेष्टकचितस्याग्नेर्यत्फलं तदेव मनश्चिदादीनामपि स्वक्रतु-द्वारेण फलमित्यवगम्यते ।। ४८ ।। </div>
</div>
<div class="verse" type="sutra" id="SB_C03_S03_V49" data-adhikaranaID="SB_C03_S03_A102" data-adhikarana="पूर्वविकल्पाधिकरणम्">
<div class="leading_bhashya" id="SB_C03_S03_V49_I01"> यत्पुनरतिदेशेन तुलयकार्यत्वावगमात् क्रियामयक्रत्वनुप्रवेशोऽवगम्यत इत्युक्तम्, तत्राह -</div>
<div class="versetext"> न सामान्यादप्युपलब्धेर्मृत्युवन्न हि लोकापत्तिः ।। ४९ ।। </div>
<div class="bhashya" id="SB_C03_S03_V49_B1"> नावश्यमतिदेशादवान्तरव्यापारस्यापि तुल्यतया भवितव्यम्, येन क्रियामयक्रत्वनुप्रवेश एषां स्यात् । यस्मात्कस्माच्चित्सामान्यमात्रादतिदेशोपलब्धेः, उपलभ्यते हि ‘स एष एव मृत्युर्य एतस्मिन्मण्डले पुरुषः’ इत्यादिषु संहर्तृत्वादिसामान्यमात्रादतिदेशः, न हि तत्र मण्डलपुरुषस्य मृत्युवत्तल्लोकापत्तिः- तद्देशप्राप्तिरपि भवति;  ३.३.४९        एवमिहापि मनश्चिदादीनामिष्टकचिताग्निवद्भावातिदेशमात्रेणेष्टकचिताग्निदेशरूपक्रियामयक्रत्वनुप्रवेशेना-पि न भवितव्यम् । अत इष्टकचिताग्नेः स्वक्रतुद्वारेण यत्फलं तदेव मनश्चिदादीनामपि विद्यामयक्रतुद्वारेण फलमित्यतिदेशादवगम्यते ।। ४९ ।। </div>
</div>
<div class="verse" type="sutra" id="SB_C03_S03_V50" data-adhikaranaID="SB_C03_S03_A102" data-adhikarana="पूर्वविकल्पाधिकरणम्">
<div class="versetext"> परेण च शब्दस्य ताद्विध्यं भूयस्त्वात्त्वनुबन्धः ।। ५० ।।  </div>
<div class="bhashya" id="SB_C03_S03_V50_B1"> परेण च ब्राह्मणेनास्यापि मनश्चिदाद्यभिधायिनः शब्दस्यताद्विध्यम्-तद्विधत्वम्, विद्यामयप्रतिपादित्वमवग- म्यते । परेण हि ब्राह्मणेन ‘अयं वाव लोक एषोऽग्निचितस्तस्याप एव परिश्रिताः’ इत्यादिना ‘स यो हैतदेवं वेद लोकं पृणानमेनं भूतमेतत्सर्वमभिसमपद्यते’ इति पृथक्फला विद्यैव विधीयते ◌ः अतोऽग्निरद्दस्यस्य क्रियै-कविषयत्वं नास्ति । एवं तर्हि विद्यामया मनश्चिदादयो वृहदारण्यकेऽनुबद्धव्याः किमर्थमिहानुबध्यन्ते; तत्रोच्यते-भू◌ेयस्त्वात्त्वनुबन्धः-इति ◌ः मनश्चिदादिषु सम्पादनीयानामग्न्यङ्गानां भूयस्त्वात्तत्सन्निधाविहा-नुबन्धः कृतः ।। ५० ।। </div>
</div>
<div class="verse" type="sutra" id="SB_C03_S03_V51" data-adhikaranaID="SB_C03_S03_A103" data-adhikarana="शरीरेभावाधिकरणम्">
<div class="versetext">  एक आत्मनः शरीरे भावात् ।। ५१ ।।</div>
<div class="bhashya" id="SB_C03_S03_V51_B1">  सर्वासु परविद्यासूपास्योपासनस्वरूपवदुपासकस्वरूपस्यापि ज्ञातव्यत्वमुक्तम्,  ३.३.५१        ‘त्रयाणामेव चैवमुपन्यासः प्रश्नश्च’ इति । वक्ष्यति चास्य प्रत्यगात्मनः परमात्मात्मकत्वेनानुसन्धानम् ‘आत्मेति तूपगच्छन्ति ग्राहयन्ति च’ इति । किमयं प्रत्यगात्माज्ञाता कर्त्ता भोक्तेहामुत्र सञ्चारक्षमोऽनु-सन्धेयः? उत प्रजापतिवांक्योदितापहतपाष्मत्वादिस्वरूपः? किं युक्तम्, ज्ञातृत्वाद्याकारमात्र इत्येके मन्यन्ते । कुतः- अस्योपासकस्यात्मनः शरीरे भावात् । आत्मनः शरीरे वर्त्तमानस्य तादृशमेव रूपं तावतैवानु-सन्धानेन तत्फलसिद्धयुपपत्तेश्च । न हि कर्मस्वधिकृतानां स्वर्गादिफलार्थिनां ज्ञातृत्वाद्यतिरेकेण फलानुभवदशायां यादृशं रूपं तादृशं रूपं साधनानुष्टानदशायामनुसन्धातव्यम्, तावतैव साधनानुष्ठान तत्फलयोः सिद्धेरतिरिक्तानुसन्धाने प्रयोजनाभावात्तदविशेषादिहापि तथैव । ननु चात्र ‘यथाक्रतुरस्मिंल्लोके पुरुषो भवति तथेतः प्रेत्य भवति’ इति विशेषवचनादपहतपाष्मत्वाद्याकर एवानुसन्धातव्य इत्यवगम्यते; नैवम् ‘तं यथा यथोपासते’ इत्युपास्यविषयत्वात्तस्य ।। ५१ ।। </div>
</div>
<div class="verse" type="sutra" id="SB_C03_S03_V52" data-adhikaranaID="SB_C03_S03_A103" data-adhikarana="शरीरेभावाधिकरणम्">
<div class="leading_bhashya" id="SB_C03_S03_V52_I01">एवं प्राप्ते प्रचक्ष्महे-</div>
<div class="versetext">व्यतिरेकस्तद्भावभावित्वान्न तूपलब्धिवत् ।। ५२ ।। </div>
<div class="bhashya" id="SB_C03_S03_V52_B1"> न त्वेतदस्ति यज्ज्ञातृत्वाद्याकार एवनुसन्धेय इति, अस्यात्मनः संसारदशायां मोक्षदशायां यो व्यतिरेकः सऽपहतपाष्मत्वादिकोऽनुसन्धेयः । अस्य मोक्षदशायां यादृशं रूपं तादृग्रूप एवोपासनवेलायामात्माऽनु-सन्धेय इत्यर्थः । कुतः तद्भावभावित्वात्तद्रूपापत्तेः, ‘यथाक्रतुरस्मिल्लोके पुरुषो भवति तथेतः प्रेत्य भवति तं यथा यथोपासते तथैव भवति’ इति यथोपासनमेव हि प्राप्तिः श्रूयते, न च परस्वरूपमात्रविषयमेवेद-मिति वक्तुं शक्यते, प्रत्यगात्मनोऽप्युपास्यभूतपरब्रह्मशरीरतयोपास्यकोटिनिक्षिप्तत्वात्, अतः प्रजापति-वाक्योदितापहतपाष्मत्वादिगुणक्रप्रत्यगात्मशरीरपरमात्मोपासनस्य तथा रूपमेव प्राप्यमित्युक्तं भवति, अत एव ‘एवं क्रतुरिहामुं लोकं प्रेत्याऽभिसम्भाविताऽस्मि’ इत्युच्यते, तस्मात्प्रत्यगात्मा प्राप्याकार एवानु-सन्धेयः । उपलब्धिवत्-ब्रह्मोपलब्धिवत्, यथा ब्रह्मोपलब्धिर्विहिता यथाऽवस्थितब्रह्मस्वरूपविषया तथा-ऽऽत्मोपलब्धिरपि यथाऽवस्थितात्मस्वरूपविषयेत्यर्थः । कर्मस्वात्मस्वरूपानुसन्धानं कर्माङ्गम्, ‘यजेत स्वर्गकामः’  ३.३.५२        इति कर्मानुष्ठानमेव हि फलाय चोद्यते, देहातिरिक्तज्ञातृत्वाद्याकारात्मावगातिः कालान्तरभाविफलसाध-नकर्माधिकारार्थेति तावन्मात्रमेव तत्रापेक्षितमिति न किञ्चिदपहीनम् ।। ५२ ।।</div>
</div>
<div class="verse" type="sutra" id="SB_C03_S03_V53" data-adhikaranaID="SB_C03_S03_A104" data-adhikarana="अङ्गावबद्धाधिकरणम्">
<div class="versetext">अङ्गाववद्धास्तु न शाखासु हि प्रतिवेदम् ।। ५३ ।।  </div>
<div class="bhashya" id="SB_C03_S03_V53_B1"> ‘ओमित्येतदक्षरमुद्गीथमुपासीत’ ‘लोकेषु पञ्चविधं सामोपासीत’ ‘उक्थमुक्थमिति वै प्रजा वदन्ति तदिदमेवोक्थमियमेव पृथिवी’ ‘अयं वा व लोक एषोऽग्निचितः’ इत्येवमाद्याः क्रत्वङ्गाश्रया उपासना भवन्ति । ताः किं यासु शाखासु श्रूयन्ते, तास्वेव नियताः? उत सर्वासु शाखासु उद्गीथादिषु सम्बध्यन्त इति विचारः । सर्ववेदान्तप्रत्ययत्वे स्थित्रेपि प्रतिवेदं स्वरभेदादुद्गीथादयो भिद्यन्त इति तत्र तत्र व्यवतिष्ठेरन्निति युक्ता शङ्का । किं युक्तम्-व्यवतिष्ठेरन्निति । कुतः ‘उद्गीथमुपासीत’ इति सामान्येनोद्गीथसम्बन्धितया श्रुताया-स्तस्यामेव शाखायां स्वरविशेषयुक्तस्योद्गीथविशेषस्य सन्निधानात्तस्मन्नेव विशेषे पर्यवसानं युक्तमिति-एवमाद्यास्तास्वेव शाखासु व्यवतिष्ठेरन्निति ।।  </div>
<div class="bhashya" id="SB_C03_S03_V53_B2"> एवं प्राप्ते प्रचक्ष्मह-अङ्गावबद्धास्त्विति । तु शब्दः पक्षं व्यावर्त्तयति, न ह्युद्गीथाद्यङ्गाववद्धा उपासनास्ता- स्वेव शाखासु व्यवतिष्ठेरन्, अपि तु प्रतिवेदं सम्भध्येरन्, सर्वासु शाखास्वित्यर्थः । हि शब्दो हेतौ यस्मा-च्छ्रुत्यैवोद्गीथाद्युङ्गमात्राववद्धा।, तस्मात् यत्रोद्गीथादयस्तत्र सर्वत्र सम्बध्येरन् । यद्यपि स्वरभेदेनोद्गीथव्य- क्तयो भिद्यन्ते । तथाऽपि सामान्येनोद्गीथश्रुत्या सर्वा व्यक्तयः सन्निहिता इति न क्कचिद्व्यवस्थायां प्रमाण- मस्ति । सर्वशाखाप्रत्ययन्यायेन च सर्वासु शाखासु क्रतुरेकः ।अतः सर्वासु शाखास्वेकस्य क्रतो सन्निधा- नात् क्रत्वङ्गभूतोद्गीथादयोऽपि सन्निहिता इति नैकस्य सन्निधिविशेषोऽस्तीति न व्यवस्था ।। ५३ ।। </div>
</div>
<div class="verse" type="sutra" id="SB_C03_S03_V54" data-adhikaranaID="SB_C03_S03_A104" data-adhikarana="अङ्गावबद्धाधिकरणम्">
<div class="versetext"> मन्त्रादिवद्वाऽविरोधः ।। ५४ ।।</div>
<div class="bhashya" id="SB_C03_S03_V54_B1"> वाशब्दश्चार्थे, आदिशब्देन जातिगुणसङ्खयासादृश्यक्रमद्रव्यकर्माणि गृह्यन्ते, यथा मन्त्रादीनामेकैकशाखा-स्वाम्नातानामपि शेषिणः क्रतोः सर्वशाखास्वेकत्वेन यथायथं श्रुत्यादिभिः सर्वासु शाखासु विनियोगो न विरुध्यते; तद्वदिहाप्यविरोधः ।। ५४ ।। </div>
</div>
<div class="verse" type="sutra" id="SB_C03_S03_V55" data-adhikaranaID="SB_C03_S03_A105" data-adhikarana="भूमज्यायस्त्वाधिकरणम्">
<div class="versetext">  भूम्नः क्रतुवज्ज्यायस्त्वं तथा हि दर्शयति ।। ५५ ।।  </div>
<div class="bhashya" id="SB_C03_S03_V55_B1"> ‘प्राचीनशाल औपमन्यवः’ इत्यारभ्य वैश्वानरविद्याऽऽम्नाता; तत्र वैश्वानरः परमात्मा त्रैलोक्यशरीर उपास्यः श्रुतः स्वार्लेकादित्वावय्वाकाशाप्पृथिव्यवयवः । तत्र च द्यौर्मूर्द्धा आदित्यश्चक्षु-  ३.३.५५        र्वायुः प्राणः आकाशः सन्देहो-मध्यकाय इत्यर्थः, आपो वस्तिः पृथिवी पादावित्यवयवविशेषाः; तत्र संशयः-किमस्य त्रैलोक्यशरीरस्य व्यस्तस्योपासनं कर्त्तव्यम्? उत व्यस्तस्य समस्तस्य च? अथ समस्त-स्यैवेति । किं युक्तम्, व्यस्तस्येति । कुतः? उपक्रमे व्यस्तोपसनोपदेशात् । तथा ह्युपदिश्यते-‘औपमन्यवादयः किलोद्दालकषष्ठाः केकयमश्वपतिमुपसद्यात्मानमेवेमं वैश्वानरं सम्प्रत्यध्येषि तमेव नो व्रूहि’ इति पप्रच्छुः । स च तेभ्यः प्रत्येकं स्वोपास्यान् द्युप्रभृतीनुक्तवद्गयो मूद्धादिषु व्यस्तेषूपासनं तत्र तत्र फलं चोक्तवान् ‘अत्त्यन्नं पश्यति प्रियं भवत्यस्य ब्रह्मवर्च्चसकुले य एतमेवमात्मानं वैश्वारनमुपास्ते मूर्द्धा त्वेष आत्मन इति एष वै सुतेजा आत्मा वैश्वानरः’ इत्यादिना । तेषु तेषूपासनेषूपास्यस्य वैश्वानरत्वं चाह । अतो व्यस्तस्यैवोपासं कत्तर्व्यम् । परत्र ‘यस्त्वेतमेवं प्रादेशमात्रमभिविमानमात्मानं वैश्वानरमुपास्ते’ इति । द्वयुप्रभृतिप्रदोवच्छिन्नमात्रे वैश्वानरे उक्तस्य मूर्द्धाद्युपासनस्य समासेनोपसंहार इत्यवगन्तव्यम् । अपर आह-एवमेव समस्तस्याप्युपासनं कार्यमिति, पृथक् फलनिर्देशात् ‘यस्त्वेतमेवं प्रादेशमात्रमभिविमानं वैश्वानरमुपास्ते सर्वेषु लोकेषु सर्वेषु भूतेषु सर्वेष्वात्मस्वन्नमत्ति’ इति । न चैतावता वाक्यभेदः यथा भूमविद्योपक्रमे नामाद्युपासनं तत्फलं चाभि-  ३.३.५५        धाय ‘एष तु वा अतिवदिति यः सत्येनातिवदति’ इत्यादिना भूमविद्यामुपद्विश्य ‘ स स्वराड् भवति तस्य सर्वेषु लोकेषु कामचारो भवति’ इति तत्फलं च व्यपदिशति । तत्र भूमविद्यापरत्वेऽपि वाक्यस्य नामाद्यवा-न्तरोपासनं तत्फलं चाङ्गीक्रियते; तथेहापीति ।</div>
<div class="bhashya" id="SB_C03_S03_V55_B2">एवं प्राप्तेऽभिधीयते-भूम्नः ज्यायस्त्वमिति । भूम्नो विपुलस्य समस्तस्यैव, ज्यायस्त्वं-प्रामाणिकत्व-मित्यर्थः, एकवाक्यत्वावगतेः । तथा हि ‘प्राजीनशाल औपमन्यवः’ इत्युपक्रम्य ‘उद्दालको ह वै भगवन्तोऽयमारुणिः सम्प्रतीममात्मानं वैश्वानरमध्येति तं हन्ताभ्यागच्छामः’ इति वैश्वानरात्मबुभुत्सयौप-मन्यवादयः पञ्च महर्षयः तमुहालकमुपेत्य तत्र वैश्वानरात्मवेदनमलभमानास्तेन च सहाश्वपतिं केकयं वैश्वानरात्मवेदिनमुपसङ्गम्य ‘आत्मानमेवेमं वैश्वानरं सम्प्रत्यध्येषि तमेव नो व्रूहि’ इति पृष्ट्वा तत्सकाशा-त्परमात्मानं वैश्वानरं स्वलोकादिपृथिव्यन्तशरीरमुपास्यमवगम्य तत्फलं च सर्वलोकसर्वंभूतसर्वात्मान्न-भूतब्रह्मानुभवमवगतवन्त इत्युपसंहारतो वाक्यस्यैकत्वमवगम्यते । एवमेकवाक्यत्वेऽवगते सत्यवयव-विशेषेषूपास्तिवचनं फलनिर्देशश्च समस्तोपासने◌ैकदेशानुवादमात्रमिति निश्चीयते । क्रतुवत् - यथा ‘वैश्वानरं द्वादशकपालं निर्वषेत् पुत्रे जाते’ इति विहितस्यैव क्रतोरेकदेशाः ‘यदष्टाकपालो भवति’ इत्यादिभिरनूद्यन्ते; तथा समस्तोपासनमेव न्याय्यं न व्यस्तोपासनम् । तथा हि दर्शयतीयं श्रुतिः व्यस्तोपासनेऽनर्थं व्रुवती ‘मूर्द्धा ते व्यपतिष्यद्यन्मां नागमिष्यः’ इति ‘अन्धोऽभविष्यो यन्मां नागमिष्यः’ इत्यादिका । अत इदमप्यपास्तम्, यन्नामाद्युपासनसाम्यमुक्तम्, तत्र हि नामाद्युपासनेष्वनर्थो न श्रुतः, नामाद्युपासनेभ्यो भूमोपासनस्यातिशयितफलत्वं श्रुतम्  ३.३.५५        ‘एष तु वा अतिवदति यः सत्येनातिवदति’इति । तत एव तत्र भूमविद्यापरत्व्रेपि वाक्यस्य नामाद्युपासनानां सफलानां विवक्षितत्वम्, अन्यथाऽतिशयितफलत्वनिमित्तानिवादेन भूमविद्यास्तुत्यनुपपत्तेः । अतः समस्तोपासनमेव न्याय्यम् ।। ५५ ।।</div>
</div>
<div class="verse" type="sutra" id="SB_C03_S03_V56" data-adhikaranaID="SB_C03_S03_A106" data-adhikarana="शब्दादिभेदाधिकरणम्">
<div class="versetext"> नाना शब्दादिभेदात् ।। ५६ ।।  </div>
<div class="bhashya" id="SB_C03_S03_V56_B1"> इह ब्रह्मविद्याः सर्वा ब्रह्मप्राप्तिरूपमोक्षैकफलाः; सद्विद्याभूमविद्यादहरविद्योपको-सलविद्याशाण्डिल्यविद्या-वैश्वानरविद्याऽऽनन्दमयविद्याऽक्षरविद्यादिकाः एकशाखागताः शाखान्तरगताश्चोदाहरणम् । अन्याः प्राणा-द्येकविषयफलाश्च । किमत्र विद्यैक्यमुत विद्याभेदः? इति संशय्यते । अत्रैवासां परस्परभेदे समर्थिते सत्येकस्या दहरविद्यादिकायाः सर्ववेदान्तप्रत्ययन्यायः । किं युक्तम्? विद्यैक्यमिति । कुतः? वेद्यस्य ब्रह्मण एकत्वात् । वेद्यं हि विद्याया रूपम् । अतो रूपैक्याद्विद्यैक्यमिति ।</div>
 <div class="bhashya" id="SB_C03_S03_V56_B2">एवं प्राप्तेऽभिधीयते-नाना-इति । नानाभूताः विद्याः कुतः? शब्दादिभेदात् । आदिशब्देनाभ्याससंख्यागुण-प्रक्रियानामधेयानि गृह्यन्ते । शब्दान्तरादिभिरत्र विधेयभेदहेतवोऽनुबन्धभेदा दृश्यन्ते । यद्यपि वेदोपासीते-  ३.३.५६        त्यादयः शब्दाः प्रत्यावृत्त्यभिधायिनः, प्रत्ययाश्च ब्रह्मैकविषयाः, तथाऽपि तत्त्प्रकरणोदितजगदेककारण-त्वापहतपाष्मत्वादिविशेषणविशिष्टब्रह्मविषयप्रत्ययावृत्त्यववोधिनः प्रत्ययावृत्तिरूपा विद्या भिन्दन्ति । ब्रह्मप्राप्तिरूपफलसम्बन्ध्युपासनविशेषाभिधायीनि च निराकाङ्क्षाणि वाक्यानि प्रतिप्रकरणं विलक्षण-विद्याभिधायीनीति निश्चीयते । अस्मिन्नर्थे ‘शब्दान्तरे कर्मभेदः’ इत्यादिभिः पूर्वकाण्डोदितैः सूत्रैस्सिद्धेऽपि पुनरिह प्रतिपादनं वेदान्तवाक्यान्यविधेयज्ञानपराणीति कुदृष्टिनिरसनाय । अतो विद्याभेद इति स्थितम् ।। ५६ ।। </div>
</div>
<div class="verse" type="sutra" id="SB_C03_S03_V57" data-adhikaranaID="SB_C03_S03_A107" data-adhikarana="विकल्पाधिकरणम्">
<div class="versetext"> विकल्पोऽविशिष्टफलत्वात् ।। ५७ ।।</div>
<div class="bhashya" id="SB_C03_S03_V57_B1"> ब्रह्मप्रातिफलानां सद्विद्यादहरविद्यादीनां नानात्वमुक्तम्; इदानीमासां विद्यानामेकस्मिन्, पुरुषे प्रयोजन-वत्त्वेन समुच्चयोऽपि सम्भवति, उत प्रयोजनाभावाद्विकल्प एवेति विशये किं युक्तम्, समुच्चय्रोपि, सम्भवतीति । कुतः? एकफलानां भिन्नशास्त्रार्थानामपि समुच्चयदर्शनात् । दृश्यते ह्येकस्यैव स्वर्गादेः साधनानामग्निहोत्रदर्शपूर्णमासादीनां तस्यैव स्वार्गस्य भूयस्त्वापेक्षयैकत्र पुरुषे समुच्चयः; एवमिहापि ब्रह्मानुभवभूयस्त्वापेक्षया समुच्चयोऽपि सम्भवतीति ।।</div>
<div class="bhashya" id="SB_C03_S03_V57_B2">एवं प्राप्ते प्रचक्ष्महे-विकल्प एव; न समुच्चयः सम्भवतीति । कुतः? अविशिष्टफलत्वात्-सर्वासां हि ब्रह्मविद्यानामनवधिकातिशयानन्दब्रह्मानुभवः फलमविशिष्टं श्रूयते ‘ब्रह्मविदाप्नोति परम्’ ‘स एको ब्रह्मण आन्दः श्रोत्रियस्य चाकामहतस्य’ ‘यदा पश्यः पश्यते रुक्मवर्णं कर्त्तारमीशं पुरुषं ब्रहकमयोनिम् । तदा विद्वानुण्यपापे विधूय निरञ्जनः परमं साम्यमुपैति’ इत्यादिभ्यः । ब्रह्म हि स्वस्य परस्य च स्वयमनु-भूयमानमनवधिकातिशयानन्दं भवति । स च तादृशो ब्रह्मानुभव एकया विद्ययाऽवाप्यते चेत्किमन्ययेति न समुच्चयसम्भवः । स्वर्गादेर्हि देशतः कालतः स्वरूपतश्च परिमितत्वेन तत्र देशाद्यपेक्षया भूयस्त्वसम्भवा-त्तदर्थिनः समुच्चयः सम्भवति; इह तु तद्विपरीतस्वरूपे ब्रह्मणि तन्न सम्भवति । सर्वाश्च विद्या ब्रह्मानुभव-विरोध्यनादिकर्माविद्यानिरसनमुखेन ब्रह्मप्राप्तिफला इत्यविशिष्टफलत्वात्सर्वासां विकल्प एव ।। ५७ ।।</div>
</div>
<div class="verse" type="sutra" id="SB_C03_S03_V58" data-adhikaranaID="SB_C03_S03_A107" data-adhikarana="विकल्पाधिकरणम्">
<div class="leading_bhashya" id="SB_C03_S03_V58_I01"> ब्रह्मप्राप्तिव्यतिरिक्तफलास्तु विद्याः स्वर्गादिफलकर्मवद्यथेष्टं विकल्पेरन्, समुच्चीयेरन् वा, तासां परिमित-फलत्वेन भूयस्त्वापेक्षासम्भवात्, तदाह -  </div>
<div class="versetext">  काम्यास्तु यथाकामं समुच्चीयेरन्न वा पूर्वहेत्वभावात् ।। ५८ ।।</div>
<div class="bhashya" id="SB_C03_S03_V58_B1">अपरिमितपलत्वाभावादित्यर्थः ।। ५८ ।। </div>
</div>
<div class="verse" type="sutra" id="SB_C03_S03_V59" data-adhikaranaID="SB_C03_S03_A108" data-adhikarana="यथाश्रयभावाधिकरणम्">
<div class="versetext"> अङ्गेषु यथाश्रयभावः ।। ५९ ।। </div>
<div class="bhashya" id="SB_C03_S03_V59_B1"> उद्गीथादिक्रत्वङ्गेष्वाश्रिताः ‘ओमित्येतदक्षरमुद्गीथमुपासीत’ इत्यादिका विद्याः किमुद्गीथादिवत् क्रत्वर्थतया क्रतुषु नियमेनोपादेयाः? उत गोदोहनादिवत्पुरुषार्थतया यथाकाममिति विशये नियमेनोपादेया इति युक्तम् । ननु चासां पुरुषार्थत्वेनानियमः प्रतिपादितः ‘तन्निर्धारणानियमस्तद्दृष्टेः प्रथग्ध्यप्रतिबन्धः फलम्’ इत्यत्र । सत्यम्, तदेव द्रढयितुं कैश्चिल्लिङ्गदर्शनैर्युक्तया चाक्षिष्यते । तत्र हि ‘तेनोभौ कुरुतः’ इत्यनियमदर्शनात् पृथक्फलत्वमुक्तम् । उपासनाश्रयभूतोद्गीथादिवदुपासनानामप्यङ्गतयोपादाननियमे बहवो हेतव उपलभ्यन्ते । न ह्यत्र ‘गोदोहनेन पशुकामस्य प्रणयेत्’ इत्यादिवदुपासनाविधिवाक्ये फलसम्बन्धः श्रूयते । ‘उद्गीथ-मुपासीत’ इत्युद्गीथादिसम्बन्धिदयैवोपासनं प्रतीयते, ‘यदेव’ विद्यया करोति श्रद्धयो-  ३.३.५९        पनिषदा तदेव वीर्यवत्तरम्’ इति वर्तमानापदेशरूपवाक्यान्तराद्धि फलसम्बन्धो ज्ञायते । स्वाक्येनैवाव्यभि-चरितक्रतुसम्बन्ध्युद्गीथादिसम्बन्धेन निर्ज्ञातक्रत्वङ्गभावस्य वाक्यान्तरस्थवर्तमानफलसम्बन्धनिर्देशोऽर्थ-वादमात्रं स्यात्, अपापश्लोकश्रवणादिवत् । अतो यथोद्गीथायः उपासनाश्रयाः क्रत्वङ्गतया पयोगविधिना नियमेनोपादीयन्ते, तथा तदाश्रिताश्चोपासनास्तन्मुखेन क्रत्वङ्गभूता इति नियमेनोपादेया एव ।। ५९ ।।</div>
</div>
<div class="verse" type="sutra" id="SB_C03_S03_V60" data-adhikaranaID="SB_C03_S03_A108" data-adhikarana="यथाश्रयभावाधिकरणम्">
<div class="versetext">  शिष्टेश्च ।। ६० ।।</div>
<div class="bhashya" id="SB_C03_S03_V60_B1"> शिष्टिः-शासनम्, विद्यानमित्यर्थः । ‘उद्गीथमुपासीत’ इत्युद्गीथाङ्गतयोपासनविधानाच्चोपादाननियमः ‘गो-दोहनेन पशुकामस्य प्रणयेत्’ इत्यादिवद्विधिवाक्येऽधिकारान्राश्रवणात् उद्गीथाद्यङ्गभाव एव हि विधेय इति गम्यते ।। ६० ।। </div>
</div>
<div class="verse" type="sutra" id="SB_C03_S03_V61" data-adhikaranaID="SB_C03_S03_A108" data-adhikarana="यथाश्रयभावाधिकरणम्">
<div class="versetext"> समाहारात् ।। ६१ ।।</div>
<div class="bhashya" id="SB_C03_S03_V61_B1">  ‘होतृपदनाद्धैवापि दुरुद्गीथमनुसमाहरति’ इत्युपासनस्य समाहारनियमो दृश्यते । दुरुद्गीथं-वेदनविहीनमुद्गी- थम् । वेदनहानावन्येन समाधानं ब्रुवत्तस्य नियमेनोपादानं दर्शयति ।। ६१ ।।</div>
</div>
<div class="verse" type="sutra" id="SB_C03_S03_V62" data-adhikaranaID="SB_C03_S03_A108" data-adhikarana="यथाश्रयभावाधिकरणम्">
<div class="versetext"> गुणसाधारण्यश्रुतेश्च ।। ६२ ।।  </div>
<div class="bhashya" id="SB_C03_S03_V62_B1">   उपासनगुणस्य उपासनाश्रयस्य प्रणवस्य सोपासनस्य ‘तेनेयं त्रयी विद्या वर्तते ओमित्याश्रावयत्योमिति शंसत्योमित्युद्गायति’ इति साधारण्यश्रुतेश्चोपासनसमाहारो गम्यते, तेनेति प्रकृतपरामर्शात् सोपासन एव प्रणवः सर्वत्र सञ्चरति । अत उपासनस्य प्रणवसहभावनियमदर्शनाच्चोद्गीथाद्युपासनानामुद्गीथादि-वन्नियमेनोपादानम् ।। ६२ ।। </div>
</div>
<div class="verse" type="sutra" id="SB_C03_S03_V63" data-adhikaranaID="SB_C03_S03_A108" data-adhikarana="यथाश्रयभावाधिकरणम्">
<div class="leading_bhashya" id="SB_C03_S03_V63_I01">इति प्राप्ते उच्यते -</div>
<div class="versetext"> न वा तत्सहभावाश्रुतेः ।। ६३ ।। </div>
<div class="bhashya" id="SB_C03_S03_V63_B1"> न चेतदस्ति-यदुद्गीथाद्युपासनानां क्रतुषूद्गीथादिवदुपादाननियमः-इति । कुतः तत्सहभावाश्रुतेः-उद्गीथाङ्गभा-वाश्रुतेरित्यर्थः । अङ्गभावे हि सहभावनियमो भवति, यद्यपि उद्गीथमुपासीत’ इत्यस्मिन् पदसमुदायेऽधिका-रान्तरं न प्रतीयते, तथाऽपि तदन्तरमेव ‘यदेव विद्यया करोति श्रद्धयोपनिषदा तदेव वीर्यवत्तरं भवति’ इति  ३.३.६३        विद्यायाः क्रतुवीर्यवत्तरत्वं प्रति साधनभावः प्रतिपाद्यते । तेन क्रतुफलात् पृथग्भूतपलसाधनभूता विद्या ‘उद्गीथमुपासीत’ इति कर्त्तव्यतया विधीयते । क्रतुफलात् पृथग्भूतोद्गीथाङ्गतया विनियोगो नोपपद्यते । अथ उपासनस्याश्रयापेक्षायां सन्निहित उद्गीथ आश्रयमात्रं भवति । उद्गीथश्च क्रत्वङ्गभूत इति क्रतुप्रयुक्तोद्गीथा-द्याश्रये उपासने क्रत्वधिकारिण एव क्रतोर्वीर्यवत्तरत्वेच्छानिमित्तमिदमधिकारान्तरमिति न क्रतुषु तदुपादाननियमः ।  ३.३.६३        वीर्यवत्तरत्वं च क्रतुफलस्य प्रबलकर्मान्तरफलेनाप्रतिबन्ध इत्युक्तम् । क्रतोरविलम्बितफलत्वमित्यर्थः । पर्णतादीनां तु २यदेव विद्यया करोति तदेव वीर्यवत्तरं भवति’ इति विद्यायाः फलसाधनत्ववदपापश्लोक-श्रवणादिफलं प्रति साक्षात्साधनभावो न श्रुत इति क्रत्वङ्गभूतजुह्वाद्यङ्गतया विनियोगाविरोधात्तदङ्गभूतानां फलान्तरसाधनभावकल्पनानुपपत्तेस्तत्र फलश्रुतिरर्थवामात्रं स्यात् ।। ६३ ।।  </div>
</div>
<div class="verse" type="sutra" id="SB_C03_S03_V64" data-adhikaranaID="SB_C03_S03_A108" data-adhikarana="यथाश्रयभावाधिकरणम्">
<div class="versetext">दर्शनाच्च ।। ६४ ।।  </div>
<div class="bhashya" id="SB_C03_S03_V64_B1"> दर्शयति च श्रुतिरुपासनोपादानानियमम् ‘एवं विद्ध वै ब्रह्मा यज्ञं यजमानं सर्वाश्चर्त्विजोऽभिरक्षति’ इति ब्रह्मणो वेदनेन सर्वेषां रक्षणं ब्रुवती । उद्गातृप्रभृतीनां वेदनस्यानियमे सत्येतदुपपद्यते । अनेन लिङ्गेन पूर्वोक्तानां समाहारादिलिङ्गानां प्रायिकत्वमवगम्यते । अतोऽनियम एवेति स्थितम् ।। ६४ ।।  </div>
<div class="authorline"> इति श्रीभगवद्रमानुजविरचिते शारीरकमीमांसाभाष्ये तृतीयस्याध्यायस्य तृतीयः पादः ।।</div>
</div>
</div>
<div class="section" id="SB_C03_S04" type="paada" data-name="चतुर्थः पादः" data-title="तृतीयाध्याये चतुर्थः पादः">
<div class="verse" type="sutra" id="SB_C03_S04_V01" data-adhikaranaID="SB_C03_S04_A109" data-adhikarana="पुरुषार्थाधिकरणम्">
<div class="versetext"> पुरुषार्थोऽतश्शब्दादिति वादरायणः ।। १ ।।</div>
<div class="bhashya" id="SB_C03_S04_V01_B1">गुणोपसंहारानुपसंहारफला विद्यैकत्वानात्वचिन्ता कृता । इदानीं विद्यातः पुरुषार्थः? उत विद्याङ्गकात्कर्मणः? इति चिन्त्यते । किं युक्तम्? अतः- विद्यातः पुरुषार्थ इति भगवान्वादरायणो मन्यते, कुतः? शब्दात्, दृश्यते ह्यौपनिषदः शब्दो विद्यातः पुरुषार्थं ब्रुवन् ‘ब्रह्मविदाप्नोति परम्’ ‘वेदाहमेतं पुरुषं महान्तमादित्यवर्णं तमसः परस्तात् । तमेवं विद्वानमृत इह भवति । नान्यः पन्था विद्यतेऽयनाय’ ‘यथा नद्यः स्यन्दमानाः समुद्र्रेस्तं गच्छन्ति नामरूपे विहाय । तथा विद्वान्नामरूपाद्विमुक्तः परात्मरं पुरुष-  ३.४.१मुपैति दिव्यम्’ इत्यादि ।। १ ।। </div>
</div>
<div class="verse" type="sutra" id="SB_C03_S04_V02" data-adhikaranaID="SB_C03_S04_A109" data-adhikarana="पुरुषार्थाधिकरणम्">
<div class="leading_bhashya" id="SB_C03_S04_V02_I01"> अत्र पूवपक्षी प्रत्यवतिष्ठते -  </div>
<div class="versetext"> शेषत्वात्पुरुषार्थवादो यथाऽन्येष्विति जैमिनिः ।। २ ।।</div>
<div class="bhashya" id="SB_C03_S04_V02_B1">नैतदेवम्-यद्विद्यातः पुरुषार्थावाप्तिः शब्दावगम्यते-इति । न ह्येषः ‘ब्रह्मविदाप्नोति परम्’ इत्यादिशब्दो वेद-नात्पुरुषार्थावाप्तिमवगमयति, कर्मसुकर्तृभूतस्याऽऽत्मनो याथात्म्यवेदनप्रतिपादनपरत्वात्, अतः कर्तुः  ३.४.२  संस्कारद्वारेण विद्यायाः क्रतुशेषत्वात् तत्र फलश्रुतिरर्थवादमात्रम्, यथाऽन्येषु द्रव्यादिष्विति जैमिनिराचार्यो मन्यते । तदुक्तं ‘द्रव्यगुणसंस्कारकर्मसु परार्थत्वात् फलश्रुतिरर्थवादः स्यात्’ इति । ननु च कर्मसु कर्तुर्जीवा-दन्यो मुमुक्षभिः प्राप्यतया वेदान्तेषु वेद्य उपदिश्यते इति प्रागेवोपपातया वेदान्तेषु वेद्य उपदिश्यते इति प्रागेवोपपादितम्-‘नेतरोऽनुपपत्तेः’ ‘भेदव्यपदेशाच्च’ ‘अनुपपत्तेस्तु न शारीरः’ इतरपरामर्शात्स इति चेन्नासम्भवात्’ इत्येवमादिभिः सूत्रैः । तदेव ब्रह्म तत्त्वमस्यादिसामानाधिकरण्येन जीवादनतिरिक्त-मित्येतदपि ‘अधिकं तु भेदनिर्देशात्’ इत्येवमादिभिर्निरस्तम् । सामानाधिकरण्यनिर्देशश्च ‘ऐतदात्म्यमिदं सर्वं’ ‘सर्वं खल्विदं ब्रह्म’ इति चेतनाचेतनसाधारणः, ‘यः पृथिव्यां तिष्ठन्’ ‘य आत्मनि तिष्ठन्’ इत्यादिनाऽवगततत्तदात्मतयाऽवस्थितिनिबन्धन इति ‘अवस्थितेरिति काशकृत्स्नः’ इत्यादिभिरुपपादितम्, तत्कथं कर्मसु कर्त्तुरात्मनो याथात्म्योपदेशपरा वेदान्तशब्दा इति विद्यायाः कर्माङ्गत्वं प्रतिपाद्यते । उच्यते-वेदान्तवाक्यष्वेव विद्यायाः कर्मप्राधान्यं सूचयद्भिर्लिङ्गैस्तदुपवृहितसामानाधिकरण्यनिर्देशेन च वेदान्तशब्दा देहातिरिक्तजीवस्वरूपयाथात्म्योपदेशपरा इति वलादभ्युपगमनीयमिति पूर्वपक्षिणोऽभिप्रायः । ननु च कर्त्तृसंस्कारमुखेन  ३.४.३विद्यायाः क्रत्वनुप्रवेशो न शक्यते वक्तुम्, कर्त्तुर्लौकिकवैदिकसाधारणत्वेनाव्यभिचरितक्रतुसाम्बन्धित्वा-भावात् । नैवम्, लौकिकस्य कर्मणः कर्त्तुर्देहादव्यतिरिक्तत्वेऽप्युपपत्तेर्देहातिरिक्तनियत्यात्मस्वरूपस्य क्रतावेवोपयोगात्तत्त्स्वरूपप्रतिपादनमुखेन क्रत्वनुप्रवेशो न विरुद्धयते । अतो विद्यायाः क्रतुशेषत्वान्नातः पुरुषार्थः ।। २ ।। </div>
</div>
<div class="verse" type="sutra" id="SB_C03_S04_V03" data-adhikaranaID="SB_C03_S04_A109" data-adhikarana="पुरुषार्थाधिकरणम्">
<div class="leading_bhashya" id="SB_C03_S04_V03_I01">कानि पुनस्तानि लिङ्गानि; यदुपवृंहितसमानाधिकरण्यनिर्देशेन वेदान्तशब्दा जीवस्वरूप-परा इति निर्णीयन्ते । तत्राह - </div>
<div class="versetext">आचारदर्शनात् ।। ३ ।। </div>
<div class="bhashya" id="SB_C03_S04_V03_B1">ब्रह्मविदां प्राधान्येन कर्मस्वेवाचारो दृश्यते-अश्वषतिः केकयः किलात्मवित्तमस्तद्विज्ञानायोपगतांस्तानृषीन् प्रत्याह - ‘यक्ष्यमाणो ह वै भगवन्तोऽहमस्मि’ इति । तथा च जनकादयो ब्रह्मविदग्रेसराः कर्मनिष्ठाः स्मृतिषु दृश्यन्ते ‘कर्मणैव हि संसिद्धिमास्थिता जनकादयः’ ‘इयाज सोऽपि सुबहून् यज्ञान् ज्ञानव्यपाश्रायः’ इति । अतो ब्रह्मविदां कर्मप्रधानत्वदर्शनाद्विद्यायाः कर्तृस्वरूपवेदनरूपत्वेन कर्माङ्गत्वमेवेति न विद्यातः पुरुषार्थः ।। ३ ।।</div>
</div>
<div class="verse" type="sutra" id="SB_C03_S04_V04" data-adhikaranaID="SB_C03_S04_A109" data-adhikarana="पुरुषार्थाधिकरणम्">
<div class="leading_bhashya" id="SB_C03_S04_V04_I01">लिङ्गमिदम्; प्राप्तिरुच्यतामित्यत्राह - </div>
<div class="versetext"> तच्छ्रुतेः ।। ४ ।।  </div>
<div class="bhashya" id="SB_C03_S04_V04_B1">श्रुतिरेव हि विद्यायाः कर्माङ्गत्वमाह - ‘यदेव विद्यया करोति श्रद्धयोपनिषदा तदेव वीर्यवत्तरं भवति’ इति । नेयं श्रुतिः प्रकरणादुद्गीथमात्रविषयेति व्यवस्थापयितुं शख्या, यतः प्रकरणाच्छ्रुतिर्वलीयसी, ‘यदेव विद्यया करोति’ इति विद्यामात्रविषया हीयं श्रुतिः ।। ४ ।।</div>
</div>
<div class="verse" type="sutra" id="SB_C03_S04_V05" data-adhikaranaID="SB_C03_S04_A109" data-adhikarana="पुरुषार्थाधिकरणम्">
<div class="versetext">समन्वारम्भणात् ।। ५ ।। </div>
<div class="bhashya" id="SB_C03_S04_V05_B1">‘तं विद्याकर्मणी समन्वारभेते’ इति विद्याकर्मणोः साहित्यं च दृश्यते । साहित्यं चोक्तेन न्यायेन विद्यायाः कर्माङ्गत्वे सत्येव भवति ।। ५ ।। </div>
</div>
<div class="verse" type="sutra" id="SB_C03_S04_V06" data-adhikaranaID="SB_C03_S04_A109" data-adhikarana="पुरुषार्थाधिकरणम्">
<div class="versetext">  तद्वतो विधानात् ।। ६ ।। </div>
<div class="bhashya" id="SB_C03_S04_V06_B1">विद्यावतः कर्मविधानात् विद्या कर्माङ्गमित्यवगम्यते-‘आचार्यकुलाद्वेदमधीत्य यथाविधानं गुरोः कर्मा-तिशेषेणाभिसमावृत्य कुटुम्बे शुचौ देशे’ इत्यादौ । ‘वेदमधीत्य’ इत्यध्ययनवतः कर्माणि विदधदर्थावबोध-पर्यन्ताध्यनवत एव विदधाति । अर्थावबोधपर्यन्तं ह्यध्ययनमिति स्थापितम् । अतो ब्रह्मविद्य्रापि कर्मसु  ३.४.६विनियुक्तेति न पृथक्फलायावकल्पते ।। ६ ।। </div>
</div>
<div class="verse" type="sutra" id="SB_C03_S04_V07" data-adhikaranaID="SB_C03_S04_A109" data-adhikarana="पुरुषार्थाधिकरणम्">
<div class="versetext"> नियमात् ।। ७ ।। </div>
<div class="bhashya" id="SB_C03_S04_V07_B1">इतश्च न विद्यातः पुरुषार्थः । ‘कुर्वन्नेवेह कर्माणि जिजीविषेच्छतं समाः’ इत्यात्मविदः पुरुषायुपस्य सर्वस्य कर्मसु नियमेन विनियोगात् कर्मण एव फलमित्यवगम्यते, विद्या तु कर्माङ्गम् ।। ७ ।। </div>
</div>
<div class="verse" type="sutra" id="SB_C03_S04_V08" data-adhikaranaID="SB_C03_S04_A109" data-adhikarana="पुरुषार्थाधिकरणम्">
<div class="leading_bhashya" id="SB_C03_S04_V08_I01"> एवं प्राप्ते प्रचक्ष्महे -  </div>
<div class="versetext">अधिकोपदेशात्तु वादरायणस्यैवं तद्दर्शनात् ।। ८ ।।</div>
<div class="bhashya" id="SB_C03_S04_V08_B1">तुशब्दात्पक्षो व्यावृत्तः; विद्यात एव पुरुषार्थः, कुतः? अधिकरोपदेशात्-कर्मासु कर्त्तुर्जीवाद्वेयप्रत्यनीकानव-धिकातिशयासङ्खयेकल्याणगुणाकरत्वेनाधिकस्यार्थान्तरभूतस्य परस्य ब्रह्मणो वेद्यतयोपदेशात् भगवतो वादरायणस्य विद्यातः फलमित्येवमेव मतम् । लिङ्गानि तिष्ठन्तु, वेद्यतयोपदेशशस्तु तावत्कर्त्तुः प्रत्यगात्म-नोऽधिकसैव । कथं? तद्दर्शनात् - प्रत्यगात्मन्यशुद्धे शुद्धेऽप्यसम्भावनीयानन्तगुणाकरस्य वेद्यस्य निरस्तनि  ३.४.८खिलहयगन्धस्य स्वसङ्कल्पकृतजगदुदयविभवलयलीलस्य सर्वज्ञस्य सर्वशक्तेर्वाङ्गेनसापरिच्छेद्यानन्दस्य जीवाधिपस्य कृत्स्नस्य प्रशासितुः परस्य ब्रह्मणो वेदनोपदेशवाक्येषु दर्शनात् । ‘अपहतपाष्मा विजरो विमृत्युर्विशोको विजिघत्सोऽपिपासः सत्यकामः सत्यसङ्कल्पः’ ‘तदैक्षत बहु स्यां प्रजायेयेति तत्तेजो-ऽसृजत’ ‘यः सर्वज्ञः सर्ववित्’ ‘पराऽस्य शक्तिविर्विधैव श्रूयते स्वाभाविकी ज्ञानबलक्रिया च’ ‘ स एको ब्रह्मण आनन्दः’ ‘यतो वाचो निवर्तन्ते -अप्राप्य मनसा सह आनन्दं ब्रह्मणो विद्वान्न विभेति कुतश्चनेति’ ‘एष सर्वेश्वर एष भूताधिपतिरेष भूतपाल एप सेतुर्विधरणः’ ‘स कारणं करणाधिपाधिपो न चास्य कश्चिज्जनिता न चाधिपः’ ‘एतस्य वा अक्षरस्य प्रशासने गार्गि सूर्याचन्द्रमसौ विधृतौ तिष्ठतः’ ‘एतस्य वा अक्षरस्य प्रशासने गार्गि द्यावापृथिव्यौ विधृते तिष्ठतः’ ‘भीषाऽस्माद्वातः पवते । भेषोदेति सूर्यः । भीषाऽस्मादग्निश्चेन्द्रश्च । नृत्युर्धावति पञ्चमः’ इत्यादिषुः । तस्माद्वेदनोपदेशशब्देषु कर्त्तुः प्रत्यगात्मनः खद्यातकल्पस्याविद्यादिहेयसम्बनतधयोग्यस्य गन्धोऽपि नास्तीति परमपुरुषविषयाया विद्यायास्तत्प्राप्ति-रूपममृतत्वं तत्र तत्र श्रूयमाणं पलमिति विद्यातः पुरुषार्थ इति सुष्ठूक्तम् ।। ८ ।।</div>
</div>
<div class="verse" type="sutra" id="SB_C03_S04_V09" data-adhikaranaID="SB_C03_S04_A109" data-adhikarana="पुरुषार्थाधिकरणम्">
<div class="leading_bhashya" id="SB_C03_S04_V09_I01"> लिङ्गान्यपि निरस्यन्ते -</div>
<div class="versetext">तुल्यं तु दर्शनम् ।। ९ ।। </div>
<div class="bhashya" id="SB_C03_S04_V09_B1">यदुक्तम्-ब्रह्मविदां कर्मानुष्ठानदर्शनाद्विद्याकर्माङ्गमिति, तन्न विद्याया अनङ्गत्वेऽपि तुल्यं दर्शनम्, ब्रह्मविदां कर्मानुष्ठानदर्शनमनैकान्तिकमित्यर्थः । अननुष्ठानस्यापि दर्शनात् । दृश्यते हि ब्रह्मविदां कर्मत्यागः ‘ॠषयः कावषेयाः किमर्था वयमध्येष्यामहे किमर्था वयं यक्ष्यामहे’ इत्यादौ । अतो ब्रह्मविदां कर्मत्यागदर्शनान्न विद्या कर्माङ्गम् । कथमिदमुपपद्यते-ब्रह्मविदां कर्मानुष्ठानमननुष्ठानञ्च; फलाभिसन्धिरहितस्य यज्ञादिकर्मणो ब्रह्मविद्याङ्गत्वात् । तथाविधस्य कर्मणोऽनुष्ठानदर्शनमुपपद्यते । वक्ष्यति च ‘सर्वापेक्षा च यज्ञादिश्रुते-रश्ववत्’ इति, फलार्थस्य तस्यैव यज्ञादेः कर्मणो मोक्षैवफलब्रह्मविद्याविरोधित्वात्तस्याननुषांन-दर्शनमुपपन्नतरम् । विद्यायाः कर्माङ्गत्वे कर्मत्यागः कथमपि नोपपद्यते ।। ९ ।। </div>
</div>
<div class="verse" type="sutra" id="SB_C03_S04_V10" data-adhikaranaID="SB_C03_S04_A109" data-adhikarana="पुरुषार्थाधिकरणम्">
<div class="leading_bhashya" id="SB_C03_S04_V10_I01">यदुक्तम्-श्रुत्यैव विद्यायाः कर्माङ्गत्वमवगम्यत इति; तत्राह-  </div>
<div class="versetext">  असार्वत्रिकी ।। १० ।।  </div>
<div class="bhashya" id="SB_C03_S04_V10_B1">न सर्वविद्याविषयेयं श्रुतिः, अपि तूद्गीथविद्याविषयैव ‘यदेव विद्यया करोति’ इति यच्छब्दस्यानिर्धारित-विशेषस्य ‘उद्गीथमुपासीत’ इति प्रस्तुतोद्गीथविशेषनिष्ठत्वात् । न हि यत्करोति, तद्विद्ययेति सम्बध्यते, यदेव विद्यया करोति तदेव वीर्यवत्तरमिति विद्यया क्रियमाणं यच्छब्देन निर्दिश्य तस्य हि वीय्यर्वत्तरत्व-मुच्यते ।। १० ।।</div>
</div>
<div class="verse" type="sutra" id="SB_C03_S04_V11" data-adhikaranaID="SB_C03_S04_A109" data-adhikarana="पुरुषार्थाधिकरणम्">
<div class="leading_bhashya" id="SB_C03_S04_V11_I01"> यच्चेदमुक्तं ‘तं विद्याकर्मणी समन्वारभेते’ इति विद्याकर्मणोः साहित्यदर्शनाद्विद्या कर्माङ्गम्-इति; तत्राह -  </div>
<div class="versetext"> विभागः शतवत् ।। ११ ।। </div>
<div class="bhashya" id="SB_C03_S04_V11_B1">‘तं विद्याकर्मणी समन्वारभेते’ इत्यत्रोक्तेन न्यायेन विद्याकमर्णोर्भिन्नफलत्वाद्विद्या स्वस्मै फलाय समन्वारभते, कर्म च स्वस्मै फलायेति विभागो द्रष्टव्यः । शतवत्-थया क्षेत्ररत्रविक्रयिणं शदद्वयमन्वेतीत्युक्ते क्षेत्रार्थं शतम्, रत्नार्थं शतमिति विभागः प्रतीयते; तथेहापि ।। ११ ।।</div>
</div>
<div class="verse" type="sutra" id="SB_C03_S04_V12" data-adhikaranaID="SB_C03_S04_A109" data-adhikarana="पुरुषार्थाधिकरणम्">
<div class="versetext">अध्ययनमात्रवतः ।। १२ ।। </div>
<div class="bhashya" id="SB_C03_S04_V12_B1">यदुक्तं-विद्यावतः कर्मविधानाद्विद्या कर्माङ्गमिति, नैतद्युक्तम्, ‘वेदमधीत्य’ इति अध्ययनमात्रवतो विधानात् । न चाध्ययनविधिरेवार्थावबोधे प्रवर्त्तयति, आधानवदध्ययनस्याक्षरराशिग्रहणमात्रे पर्य्यवसानात् । गृहीतस्य च स्वाध्यायस्य फलवत्कर्मावबोधीत्वदर्शनात्तन्निर्णयफले तदर्थविचारे पुरुषः स्वयमेव प्रवर्त्तते ।  ३.४.१२ततः कर्मार्थी कर्मज्ञाने प्रवर्त्तते, मोक्षार्थी च ब्रह्मज्ञाने-इति न विद्या कर्माङ्गम् । यद्यष्यध्ययनविधिरेवार्थाव- बोधे प्रवर्त्तयति, तथाऽपि न विद्या कर्माङ्गम्, अर्थज्ञानादर्थान्तरत्वाद्विद्यायाः । यधा जयोतिष्टोमादिकर्मस्व-रूपविज्ञानात्फलसाधनभूतं कर्मानुष्ठानमर्थान्तरम्, तथाऽर्थज्ञानरूपाद्व्रह्यस्वरूपविज्ञानादर्थान्तरमेव ध्यानोपासनादिशब्दवाच्या पुरुषाथर्साधनभूता विद्येति न तस्याः कर्मसम्भबन्धगन्धो विद्यते ।। १२ ।।  </div>
</div>
<div class="verse" type="sutra" id="SB_C03_S04_V13" data-adhikaranaID="SB_C03_S04_A109" data-adhikarana="पुरुषार्थाधिकरणम्">
<div class="versetext"> नाविशेषात् ।। १३ ।। </div>
<div class="bhashya" id="SB_C03_S04_V13_B1">यच्चोक्तं ‘कुर्वन्नेवेह कर्माणि’ इत्यात्मविदं ज्ञानाद्वयावृत्य यावज्जीवं कर्मानुष्ठाने नियमयतीति; तन्नोपपद्यते, अविशेषात्-न ह्यं नियमः फलसाधनभूतस्वतन्त्रकर्मविषय इति विशेषहेतुरस्ति, विद्याङ्गभूत-कर्मविषयतयाऽप्युपपत्तेः । ‘कर्मणैव हि संसिद्धिमास्थिता जनकादयः’ इति च विदुषस्त्वाप्रयाणादुपासन-स्यानुवर्त्तमानत्वात् ।। १३ ।।</div>
</div>
<div class="verse" type="sutra" id="SB_C03_S04_V14" data-adhikaranaID="SB_C03_S04_A109" data-adhikarana="पुरुषार्थाधिकरणम्">
<div class="leading_bhashya" id="SB_C03_S04_V14_I01">एवमर्थस्वाभाव्येन चोद्यं परिहृत्य ‘कुर्वन्नेवेह कर्माणि’ इत्यस्यार्थमाह -  </div>
<div class="versetext"> स्तुतये ऽनुमतिर्वा ।। १४ ।।</div>
<div class="bhashya" id="SB_C03_S04_V14_B1">वाशब्दोऽवधारणार्थः, ‘ईशावास्यमिदं सर्वम्’ इति विद्याप्रकरणाद्विद्यास्तुतये सर्वदा कर्मानुष्ठानानुमति-रियम् ।  विद्यामाहात्म्यात् सर्वदा कर्म कुर्वन्नपि न लिप्यते कर्मभिरिति हि विद्या स्तुता भवति । वाक्यशेष-श्चैवमेव दर्शयति-‘एवं त्वयि नान्यथेतोऽस्ति न कर्म लिप्यते नरे’ इति । अतो न कमाङ्गं विद्या ।। १४ ।।  </div>
</div>
<div class="verse" type="sutra" id="SB_C03_S04_V15" data-adhikaranaID="SB_C03_S04_A109" data-adhikarana="पुरुषार्थाधिकरणम्">
<div class="versetext">कामकारेण चैके ।। १५ ।।  </div>
<div class="bhashya" id="SB_C03_S04_V15_B1">अपि चैवमेके शाखिनः कामकारेण ब्रह्मविद्यानिष्ठस्य गार्हस्थ्यत्यागमधीयते ‘किं प्रजया करिष्यामो येषां नोयमामाऽयं लोकः’ इति विदुषो विरक्तस्य कामकारेण गार्हस्थ्यकर्मत्यागं ब्रुव्रदिदं वचनं ब्रह्मविद्यायाः कर्मानङ्गत्वं दर्शयति । यज्ञादिकर्माङ्गत्वे हि विद्याया विद्यानिष्ठस्य कामकारेण गार्हस्थ्यत्यागो न सम्भवति । अतो न विद्या कर्माङ्गम् ।। १५ ।। </div>
</div>
<div class="verse" type="sutra" id="SB_C03_S04_V16" data-adhikaranaID="SB_C03_S04_A109" data-adhikarana="पुरुषार्थाधिकरणम्">
<div class="versetext"> उपमर्दं च ।। १६ ।। </div>
<div class="bhashya" id="SB_C03_S04_V16_B1">पुण्यापुण्यरूपस्य समस्तसांसारिकदुःखमूलस्य कर्मणो ब्रह्मविद्ययोपमर्दां च प्रतिवेदान्तमधीयते-‘भिद्यते हृदयग्रन्थिश्छिद्यन्ते सर्वसंशयाः । क्षीयन्ते चास्य कर्माणि तस्मिन् दृष्टे परावरे’ इत्यादिकम् । तद्विद्यायाः कर्माङ्गत्वे न सङ्गच्छते ।। १६ ।।  </div>
</div>
<div class="verse" type="sutra" id="SB_C03_S04_V17" data-adhikaranaID="SB_C03_S04_A109" data-adhikarana="पुरुषार्थाधिकरणम्">
<div class="versetext"> ऊर्ध्वरेतस्सु च शब्दे हि ।। १७ ।। </div>
<div class="bhashya" id="SB_C03_S04_V17_B1">ऊर्ध्वरेतस्स्वाश्रमेउ ब्रह्मविद्यादर्शनात्तेष्वग्निहोत्रदर्शपूणमासादिकर्माभावाच्च न विद्या कर्माङ्गम् । ननूर्ध्वरेतस आश्रमा न सन्त्येव ‘यवज्जीवमग्निहोत्रं जुहोति’ इत्यादिनाऽग्निहोत्रदशर्पूर्णमासादीनां यावज्जीवाधिकारश्रुतेः । श्रुतिविरुद्धानां स्मृतीनां चाप्रामाण्यात् । अत आह-शब्द हि-इति । वैदिके एव हि शब्दे ते दृश्यन्ते ‘त्रयो धर्मस्कन्धाः’ ये चेमेऽरण्ये श्रद्धा तप इत्युपासते’ ‘एतमेव प्रव्राजिनो लोकमिच्छन्तः प्रव्रजन्ति’ इत्यादौ । यावज्जीवश्रुतिस्त्वविरक्तविषया ।। १७ ।।</div>
</div>
<div class="verse" type="sutra" id="SB_C03_S04_V18" data-adhikaranaID="SB_C03_S04_A109" data-adhikarana="पुरुषार्थाधिकरणम्">
<div class="versetext">परामर्शं जैमिनिरचोदनाच्चापवदति हि ।। १८ ।।  </div>
<div class="bhashya" id="SB_C03_S04_V18_B1">यदिदम् ‘त्रयो धर्मस्कन्धाः’ इत्यादौ वैदिके शब्दे ऊर्ध्वरेत आश्रमा दृश्यन्ते, अतस्ते सन्त्येवेति, नैतदुप-पद्यते, यतः ‘त्रयो धर्मस्कन्धाः’ इत्यादिषु वाक्येषु तेषामाश्रमाणां परामर्शमात्रं क्रियते, अनुवादमात्र-मित्यर्थः । कुत एतत? चोदनात्-अविदानादित्यर्थः । न ह्यत्र विधिशब्दः श्रूयते; ‘त्रयो धमर्स्कन्धाः’ इत्यादि◌ेना हि प्रकृतं प्रणवेन ब्रह्मोपासनं स्तूयते, ‘ब्रह्मसंस्थोऽमृतत्वमेति’ इत्युपसंहारात् । अतोऽन्यार्थ-मनुवादमात्रमत्र क्रियते तेषामाश्रमाणाम् । ‘ये चेमेऽरण्ये श्रद्धा तप इत्यपासदे’ इति च देवयानविधिपर-त्वात्तत्रापि नाश्रमान्तरविधिसम्भवः । अपि चापवदति हि श्रुति राश्रमान्तरं ‘वीरहा वा एष देवानां योऽग्निमुद्वासयेत’ इत्यादि◌ेका । अत ऊर्ध्वरेतस आश्रमा न सन्तीति जैमिनिराचार्यो मन्यते ।। १८ ।। </div>
</div>
<div class="verse" type="sutra" id="SB_C03_S04_V19" data-adhikaranaID="SB_C03_S04_A109" data-adhikarana="पुरुषार्थाधिकरणम्">
<div class="versetext">  अनुष्ठेयं वादरायणस्साम्यश्रुतेः ।। १९ ।। </div>
<div class="bhashya" id="SB_C03_S04_V19_B1">गृहस्थाश्रयमवदाश्रमान्तरमप्यनुष्ठेयं भगवान् वादरायणो मन्यते । कुतः? साम्यश्रुतेः-उपादेयतयाऽभिमत-  ३.४.१९गृहस्थाश्रमसाम्यं हि तेषामप्याश्रमाणां श्रूयते ‘त्रयो धर्मस्कन्धाः’ इत्यारभ्य ब्रह्मसंस्थस्तुत्यर्थतया स्कीर्त्तनं गृहस्थाश्रमस्येतरेषां च समानम् । अथ गृहस्थाश्रमस्यानुवादः प्राप्तो सत्यामेव सम्भवतीति तस्य प्रप्तिर-वश्याभ्युपेत्येति मतम्, तदितरेषामपि समानम्, अन्यत्राऽभिनिवेशात् । न च गार्हस्थ्यधर्म एव ‘यज्ञो-ऽध्ययनं दानं तपो ब्रह्मचर्य’ मिति सर्वैः शब्दैरभिधीयते, ब्रह्मचर्यतपसोर्गृहस्थस्यैव सम्भवादिति युक्तम्, ‘त्रयो धर्मस्कन्धाः’ इति त्रित्वेन संगृह्य ‘प्रथमो द्वितीयस्तृतीयः’ इति विभागवचनानुपपत्तेः । अतो ‘यज्ञो-ऽध्ययनं दान’मिति गृहस्थाश्रम उच्यते । अध्ययनशब्दो वेदाभ्यासपरः । तपःशशब्देन वैस्वानसपारिव्राज्य-योगर्रहणम्, उभयोस्तपःप्रधानत्वात् । तपः शब्दो हि कायक्लेशे रूढः, स चं द्वयोरपि समानः । ब्रह्मचारिधर्म एव ब्रह्मचयर्शब्देनाभिधीयते, ‘ब्रह्मसंस्थशब्दो यौगिकः सर्वाश्रमसाधारण।, सर्वेषामाश्रमिणां ब्रह्मसंस्था-सम्भवात् । ब्रह्मणि संस्थासंस्थितिर्ब्रह्मसंस्थत्वं, तच्च सर्वेषां सम्भवत्येव । ब्रह्मनिष्ठाविकलाः केवलाश्रमिणः पुण्यलोकभाजः; तेष्वेव ब्रह्मनिष्ठोऽमृतत्वभाग्भवति । तदेतद्विस्पष्टमुक्तं भगवता पराशरेण ‘प्राजापत्यं ब्राह्मणाना’मित्यारभ्य ‘ब्राह्मं संन्यासिनां स्मृत’ मित्यन्तेन वर्णानामाश्रमाणां च केवलानां ब्रह्मलोक  ३.४.१९प्राप्त्यन्तं फलमभिधाय ‘एकान्तिनः सदा ब्रह्मध्यायिनो योगिनो हि ये । तेषां तत्परमठ स्थानं यद्वै पश्यन्ति सूरयः’ इति तेष्वेव ब्रह्मनिष्ठानां ब्रह्मप्राप्तिमभिदधाता । अतो गृहस्थाश्रमतुल्या ऊर्ध्वरेतस आश्रमा अपि दृश्यन्त इति तेऽप्यनुष्ठेयाः । ‘ये चेमेऽरण्ये श्रुद्धा तपः इत्युपासते’ इति च अरण्ये-इति तपःप्रधानाश्रम-प्राप्त्यपेक्षत्वाद् देवयानविधानस्य तत्रापि तत्प्राप्तिरङ्गीकरणीया ।। १९ ।। </div>
</div>
<div class="verse" type="sutra" id="SB_C03_S04_V20" data-adhikaranaID="SB_C03_S04_A109" data-adhikarana="पुरुषार्थाधिकरणम्">
<div class="leading_bhashya" id="SB_C03_S04_V20_I01"> परामर्शपक्षे विधानपक्षे च गृहस्थाश्रमतुल्यमेषामप्यनुष्ठेयत्वमित्युपपाद्य विधिरेवायमाश्रमाणां सर्वेषां नानुवाद इत्युपपादयितुमाह --  </div>
<div class="versetext"> विधिर्वा धारणवत् ।। २० ।। </div>
<div class="bhashya" id="SB_C03_S04_V20_B1">वाशब्दोऽवधारणार्थः । विधिरेवायमाश्रमाणाम्; धारणवत्; यथा दिष्टाग्निहोत्रे ‘अधस्तात्समिधं धारयन्ननु-द्रवेदुपरि हि देवेभ्यो धारयति’ इत्यत्रानुवादसरूपादपि वाक्यादुपरि धारणस्याप्राप्तत्वद्विधिराश्रीयते; तदुक्तं शेषलक्षणे ‘विधिस्तु धारणेऽपूर्वत्वात्’ इति; तथा अत्राप्यप्राप्तत्वाद्विधिरेवाश्रयणीयः ‘ब्रह्मचर्यं समाप्य गृही भवेद् गृहाद् वनी भूत्वा प्रव्रजेत् यदि वेतरथा ब्रह्मचर्यादेव प्रव्रजेत् गृहाद्वा वनाद्वा यदहरेव विरजेत् तदहरेव प्रव्रजेत्’ इति जावालानामाश्रमविधिमसन्तमिव कृत्वा एतेष्वन्यपरेष्वपि वाक्येष्वाश्रयमप्राप्ति-रवश्याश्रयणीयेत्युपपादितम् । एवमाश्रमान्तरविधानादृणश्रुतिर्यावज्जीवश्रुतिरपवादश्रुतिश्चाविरक्तविषया एवेति वेदितव्याः । अन्याश्च ब्रह्मविदः कर्मणामाप्रयाणादवश्यकर्तव्यताविधायिन्यः श्रुतयः स्मृतयश्च स्वस्वाश्रमधर्मविषयाः । अत ऊध्वर्रेतस्सु च ब्रह्मविद्याविधानाद्विद्यात पुरुषार्थ इति सिद्धम् ।। २० ।।</div>
</div>
<div class="verse" type="sutra" id="SB_C03_S04_V21" data-adhikaranaID="SB_C03_S04_A110" data-adhikarana="स्तुतिमात्राधिकरणम्">
<div class="versetext"> स्तुतिमात्रमुपादानादिति चेन्नापूर्वत्वात् ।। २१ ।।  </div>
<div class="bhashya" id="SB_C03_S04_V21_B1">इदमिदानीं चिन्त्यते,-‘स एष रसानां रसतमः परमः परार्थ्योऽष्टमो य उद्गीथः’ इति एवंजातीयकानि वाक्यानि क्रत्ववयवभूतोद्गीथादिस्तुतिमात्रपराणिए आहोस्विदुद्गीथादिषु रसतामादिदृष्टिविधानार्थानि-इति । अत्र प्रतिपादितमुपासनपरत्वमङ्गीकृत्योपासनस्य पुरुषार्तत्वेन क्रतुषूपादानानियम उक्तः । किं युक्तं? स्तुतिमात्रपराणीति ।  कुतः? उद्गीथाद्युपादानात् । क्रत्वङ्गभूतानि ह्युद्गीथादीन्युपादाय तेषां  ३.४..२१रसतमादित्वं प्रतिपादितम्, यथा जुह्वादीनां पृथिव्यादित्वं प्रतिपादयतो वचनस्य ‘इयमेव जुहूः स्वर्गो लोक आहवनीयः’ इत्यादिकस्य तत्स्तुतिमात्रपरत्वम्, तथेहापि । तदिदमाशङ्कते-स्तुतिमात्रमुपादानादिति चेत्- इति । उद्गीथाद्युपादानात्तत्स्तुतिमात्रमेवैषां वाक्यानां विवक्षितमिति चेत्-</div>
<div class="bhashya" id="SB_C03_S04_V21_B2">अत्रोत्तरं-नापूर्वत्वादिति । न स्तुतिमात्रत्वमुपपद्यते; कुतः अपूर्वत्वात्-अप्राप्तत्वात् । न ह्युद्गीथादयो रसतमादितया प्रमाणान्तरेण प्रति-पन्नाः, येन तत्प्राशस्त्य बुद्धयुत्पव्यर्थं रसतमादित्वेनानूद्येरन् । न चोद्गीथादिविधिरत्र सन्निहितः, येन ‘इय- मेव जुहूः स्वर्गो लोक आहवनीयः’ इत्यादिवत्तदेकवाक्यत्वेन यया कयाचन विधया तत्स्तुतिपरत्वमाश्री- येत । अतः क्रतुवीर्यवत्त्वादिफलसिद्धयर्थमुद्गीथादिषु रसतमादिदृष्टिविधानमेव न्याय्यम् ।। २१ ।। </div>
</div>
<div class="verse" type="sutra" id="SB_C03_S04_V22" data-adhikaranaID="SB_C03_S04_A110" data-adhikarana="स्तुतिमात्राधिकरणम्">
<div class="versetext"> भावशब्दाच्च ।। २२ ।।</div>
<div class="bhashya" id="SB_C03_S04_V22_B1">उपादीतेत्यादिभावशब्दाच्च विधिपरत्वमेव न्याय्यम्, विधिप्रत्यययुक्तो हि क्रियाशब्दो विधेयमेव स्वार्थमव-गमयति । तस्मादुपासनविधानार्था एताः श्रुतयः ।। २२ ।।</div>
</div>
<div class="verse" type="sutra" id="SB_C03_S04_V23" data-adhikaranaID="SB_C03_S04_A111" data-adhikarana="पारिप्लवाधिकरणम्">
<div class="versetext"> पारिप्लवार्था इति चेन्न विशेषितत्वात् ।। २३ ।।</div>
<div class="bhashya" id="SB_C03_S04_V23_B1">‘प्रतर्दनो ह वै दैवोदासिरिन्द्रस्य प्रियं धामोपजगाम’, ‘श्वेतकेतुर्हारुणेय आस’ इत्येवमादीनि वेदान्तेष्वाख्यानानि किं पारिप्लवप्रयोगार्थानि, उत विद्याविशेषप्रतिपादनार्थनीति चिन्तायाम्  ३.४.२३‘आख्यानानि शंसन्ति’ इत्याख्यानानां पारिप्लवे विनियोगान्न विद्याप्रधानत्वं न्याय्यमिति चेत्-</div>
<div class="bhashya" id="SB_C03_S04_V23_B2">न सवाण्याख्यानानि पारिप्लवप्रयोगे विनियोगमर्हन्ति । कुतः? विशेषितत्वात् विनियोगस्य । ‘आख्यानानि शंसन्ति’ इत्युकत्वा तत्रैव ‘मनुर्वैवस्वतो राजा’ इत्यादिना मन्वादीनामाख्यानानि विशेष्यन्ते । अतस्तेषामेव तत्र विनियोग इति गम्यते । तस्मान्न सर्वा वेदान्तेष्वाख्याननुतयः पारिप्लवप्रयोगार्थाः, अपि तु विद्याविध्यर्थाः ।। २३ ।।</div>
</div>
<div class="verse" type="sutra" id="SB_C03_S04_V24" data-adhikaranaID="SB_C03_S04_A111" data-adhikarana="पारिप्लवाधिकरणम्">
<div class="versetext">तथा चैकवाक्योपबन्धात् ।। २४ ।।</div>
<div class="bhashya" id="SB_C03_S04_V24_B1">‘आत्मा वा अरे द्रष्टव्यः’ इत्यादिविधिनैकवाक्यतयोपबन्धाच्चाख्यानानां विद्याविध्यर्थान्येव तानीति गम्यते; यथा ‘सोऽरोदीत्’ इत्येवमादेः कर्मविध्यर्थत्वम्; न पारिप्लवार्थत्वम् ।। २४ ।।</div>
</div>
<div class="verse" type="sutra" id="SB_C03_S04_V25" data-adhikaranaID="SB_C03_S04_A112" data-adhikarana="आग्नीन्धनाद्यधिकरणम्">
<div class="versetext"> अत एव चाग्नीन्धनाद्यनपेक्षा ।। २५ ।।  </div>
<div class="bhashya" id="SB_C03_S04_V25_B1">स्तुतिप्रसङ्गादवान्तरसङ्गतिविशेषेणार्थद्वयं चिन्तितम् । विद्यावन्त ऊर्ध्वरेतस आश्रमिणः सन्तीत्युक्तम् ‘ऊर्ध्वरेतस्सु च  शब्दे हि’ इत्यादिभिः सूत्रैः । इदानीमूर्ध्वरेतसो यज्ञाद्यभावात्तदङ्गिका विद्या न सम्भवतीत्या-शङ्कयाह-अत एव चाग्नीन्धनाद्यनपेक्षा-इति । यत ऊर्ध्वरेतस आश्रमिणो विद्यासम्बन्धित्वेन श्रुत्या परिगृह्यन्ते ‘ब्रह्मसंस्थोऽमृतत्वमेति’ ‘ये चेमेऽरण्ये श्रद्धा तप इत्युपासते’ ‘एतमेव प्रव्राजिनो लोकमिच्छन्तः प्रव्रजन्ति’ ‘यदिच्छन्तो ब्रह्मचर्यं चरन्ति’ इत्यादिकया । अत एवोर्ध्वरेतस्तु विद्याऽग्नीन्धना-द्यनपेक्षा, अग्नीन्धनम्-अग्न्याधानम्, आधानपूर्विकाग्निहोत्रदर्शपूर्णमासादिकर्मानपेक्षा तेषु विद्या । केवलस्वाश्रमविहितकर्मापेक्षेत्यर्थः ।। २५ ।।</div>
</div>
<div class="verse" type="sutra" id="SB_C03_S04_V26" data-adhikaranaID="SB_C03_S04_A113" data-adhikarana="सर्वापेक्षाधिकरणम्">
<div class="versetext"> सर्वापेक्षा च यज्ञादिश्रुतेरश्ववत् ।। २६ ।। </div>
<div class="bhashya" id="SB_C03_S04_V26_B1">यदि विद्या यज्ञाद्यनपेक्षैवामृतत्वं साधयति; तर्हि गृहस्थेष्वपि तदनपेक्षैव साधयितु-मर्हति, यज्ञादिश्रुतिरपि ‘विविदिषन्ति’ इति शब्दात् कर्मणो वेदनाङ्गतां न प्रतिपादयतीति-</div>
<div class="bhashya" id="SB_C03_S04_V26_B2">अत आह-सर्वापेक्षा-इति । यज्ञादिसर्व-कर्मापेक्षैव विद्या कमर्वत्सुगृहस्थेषु, कुतः? यज्ञादिश्रुतेः, ‘तमेतं वेदानुवचनेन ब्राह्मणा विविदिषन्ति यज्ञेन दानेन तपसाऽनाशकेन’ सत्यादिना यज्ञादयो हि विद्याङ्गत्वेन श्रूयन्त । यज्ञादिना विविदिषन्ति वेदितुमिच्छन्ति, यज्ञादिभिर्वेदनं प्राप्तुमिच्छन्तीत्यर्थः । यज्ञादीनां ज्ञानसाधनत्वे सत्येव यमादिभिर्ज्ञानं प्राप्तुमिच्छन्तीति व्यपदेश उपपद्यते; यथाऽसेर्हननसाधनत्वे सत्यसिना जिधांसतीति व्यपदेशः । अतो यज्ञादीनां ज्ञानसाधनत्वमवगम्यते । ज्ञानं च वाक्यार्थज्ञानादर्थान्तरभूतं ध्यानोपासनादिशब्दवाच्यं विशदतमप्रत्यक्षतापन्नस्मृतिरूपं निरतिशयप्रियमहरहरभ्यासोधयातिशयमाप्रयाणादनुवर्त्तमानं मोक्षसाध-  ३.४.२६नमित्युक्तस्माभिः पूर्वमेव; वक्ष्यति च ‘आवृविरसकृदुपदेशात्’ इत्यादिना । एवंरूपध्यानमहरहरनुष्ठीयमा-नैर्नित्यैर्नैमित्तिकैः कर्मभिः परमपुरुषाराधनरूपैः परमपुरुषप्रसादद्वारेण जायते-इति यज्ञादिना विविधिषन्तीति शास्त्रेण प्रतिपाद्यते । अतः कर्मवत्सु गृहस्थेषु यज्ञादिनित्यनैमित्तिकसर्वकर्मापेक्षा विद्या । अश्ववत्- यथा पुरुषगमनसाधनभूतोऽश्वः स्वपरिकरबन्धपरिकर्मापेक्षः, एवं मोक्षसाधनभूत्रापि विद्या नित्यनैमित्तिककर्मपरिकरापेक्षा । तदिदमाह स्वयमेव भगवान् ‘यज्ञ दानतपः कर्म न त्याज्यं कार्यमेव तत् । यज्ञो दादं तपश्चैव पावनानि मनीषिणाम्’ ‘यतः प्रवृत्तिर्भूतानां येन सर्वमिदं ततम् । स्वकर्मणा तमभ्यर्च्य सिद्धिं विन्दति मानवः’ इति ।। २६ ।।  </div>
</div>
<div class="verse" type="sutra" id="SB_C03_S04_V27" data-adhikaranaID="SB_C03_S04_A114" data-adhikarana="शमदमाद्यधिकरणम्">
<div class="versetext"> शमदमाद्युपेतः स्यात्तथाऽपि तु तद्विधेस्तदङ्गतया तेषामप्यवश्यानुष्ठेयत्वात् ।। २७ ।।</div>
<div class="bhashya" id="SB_C03_S04_V27_B1">गृहस्थस्य शमदमादीन्यप्यनुष्ठेयानि? उत नेति चिन्तायाम् - आन्तरवाह्यकरणव्यापाररूपत्वात्कर्मानु-ष्ठानस्य शमदमादीनां तद्विपरीतरूपत्वाच्चाननुष्ठेयानि - </div>
<div class="bhashya" id="SB_C03_S04_V27_B2">इति प्राप्ते उच्यते - यद्यपि गृहस्थः करणव्यापार-रूपकर्मसु प्रवृतः, तथाऽपि स विद्वान् शमदमाद्युपेतः स्यात्; कुतः? तदङ्गतया तद्विधेः-विद्याङ्गतया तेषां विधेः, ‘तस्मादेवंविच्छान्तो दान्त उपरतस्तितिक्षुः समाहितो भूत्वाऽऽत्मन्येवात्मानं पश्येत्’ इति । विद्योत्पत्तेश्चित्तसमाधानरूपत्वेन दृष्टपरिकरत्वाच्छमादीनाम्, विद्यानिर्वृत्तये तेषां शमादीनामवश्यानु-ष्ठेयत्वाच्च तान्यप्यनुष्ठेयानि । न च करणव्यापारतद्विपर्ययरूपत्वेन कर्मणां शमदमादीनां च परस्परविरोधः, भिन्नविषयत्वात्-विहितेषु करणव्यापारः, अविहितेषु प्रयोजनशून्येषु च तदुपशम् इति । न च करण-व्यापाररूपकर्मसु वर्त्तमानस्य वासनावशात् शमादीनामुपादेयत्वासम्भवः, विहितानां कर्मणां परमपुरुषा-राधनतया तत्प्रसादद्वारेण निखिलविपरीतवासनोच्छेदहेतुत्वात् । अतो गृहस्थस्य शमदमादयोऽप्यनुष्ठेयाः ।। २७ ।। </div>
</div>
<div class="verse" type="sutra" id="SB_C03_S04_V28" data-adhikaranaID="SB_C03_S04_A115" data-adhikarana="सर्वान्नानुमत्यधिकरणम्">
<div class="versetext"> सर्वान्नानुमतिश्च प्राणात्यये तद्दर्शनात् ।। २८ ।।</div>
<div class="bhashya" id="SB_C03_S04_V28_B1">वाजिनां चन्दोगानां च प्राणविद्यायाम् ‘न ह वा अस्यानन्नं जग्धं भवति नानन्नं परिगृहितं भवति’ ‘न ह वा एवंविदि किञ्चनानन्नं भवति’ इति प्राणविदः सर्वान्नानुमतिः सङ्कीत्यर्ते । किमियं प्राणविद्यानिष्ठस्य सर्वान्नानुमतिः सर्वदा, उत प्राणात्ययापत्ताविति विशये विशेषानुपादानात्सर्वदा - </div>
<div class="bhashya" id="SB_C03_S04_V28_B2">इति प्राप्त उच्यते-प्राणात्यये इति । चशब्दोऽवधारणे, प्राणात्ययापत्तावेवेत्यर्थः । कुतः? तद्दर्शनात्-दृश्यते ह्यन्यत्र ब्रह्मविदामपि प्राणात्ययापत्तावेव सर्वान्नाभ्यनुज्ञा, किं पुनः प्राणविदः । उषस्तः किल चाक्रायणो ब्रह्मविद-ग्रेसरो मटचीहतेषु कुरुषु दुर्भिक्षदूषितेष्विभ्यग्रामे वसन्ननशनेन प्राणसंशयमाषन्नो ब्रह्मविद्यानिष्पत्तये प्राणानामनवसादमाकाङ्क्षमाण सभ्यं कुल्माषान् स्वादन्तं भिक्षमाणस्तेन चोच्छिष्टेभ्योऽन्ये न विद्यन्त  ३.४.२८इति प्रत्युक्तः पुनरपि ‘एतेषां मे देहि’ इत्युक्त्वा तेन चेभ्येनोच्छिष्टेभ्य आदाय दत्तान्कुल्माषान् प्रतिगृह्या-नुपानप्रतिग्रहमिभ्येनार्थितः ‘उच्छिष्टं वै मे पीतं स्यात्’ इति वदंश्चाक्रायणः किमेते कुल्माषा अनुच्छिष्टा इतीभ्येन पर्यनुयुक्तो ‘न वा अजीविष्यमिमानस्वादन् कामो म उदपानम्’ इति कुल्माषास्वादने स्वस्य प्राणसंशयापत्तेस्तावन्मात्रस्वादनेन घृतप्राणस्य स्वस्योच्छिष्टोदकपानं कामकारितं निषिद्धं स्यादित्युकत्वा स्वस्वादितशेषं जायायै दत्त्वा तया च रक्षितानपरेद्युर्याजनेनार्जिजीषया जिगमिषुः पुनरपि प्राणसंशयमा-पन्नस्तानेवेभ्योच्छिष्यान् स्वोच्छिष्टभूतान् पर्युषितांश्चस्वाद । अतो ब्रह्मविदामपि प्राणसंशय एव सर्वान्ना-नुमतिदर्शनादत्राविशेषेण कीर्तितमपि प्राणविदः सर्वान्नीनत्वं प्राणात्ययापत्तावेवेति निश्चीयते ।। २८ ।। </div>
</div>
<div class="verse" type="sutra" id="SB_C03_S04_V29" data-adhikaranaID="SB_C03_S04_A115" data-adhikarana="सर्वान्नानुमत्यधिकरणम्">
<div class="versetext"> अबाधाच्च ।। २९ ।।  </div>
<div class="bhashya" id="SB_C03_S04_V29_B1">‘आहारशुद्धौ सत्त्वशुद्धिः सत्त्वशुद्धौ ध्रुवा स्मृतिः’ इति ब्रह्मविद्योत्पत्तावाहारशुद्धिविधानाबाधादपि ब्रह्मविदां सर्वान्नीनत्वमापद्विषयमवगम्यते । एवं ब्रह्मविदामतिशयितशक्तीनामपि सर्वान्नीनत्वस्याप-द्विषयत्वात् प्राणविदोऽलपशक्तेः सर्वान्नानुमतिरापद्विषयैव ।। २९ ।।</div>
</div>
<div class="verse" type="sutra" id="SB_C03_S04_V30" data-adhikaranaID="SB_C03_S04_A115" data-adhikarana="सर्वान्नानुमत्यधिकरणम्">
<div class="versetext"> अपि स्मर्यते ।। ३० ।।</div>
<div class="bhashya" id="SB_C03_S04_V30_B1">अपि चापद्विषयमेव सर्वान्नीनत्वं ब्रह्मविदामन्यषां च स्मयर्ते-‘प्राणसंशयमापन्नो योऽन्नमत्ति यतस्ततः । लिप्यते न स पापेन पद्मपत्रमिवाम्भसा’ इति ।। ३० ।।</div>
</div>
<div class="verse" type="sutra" id="SB_C03_S04_V31" data-adhikaranaID="SB_C03_S04_A115" data-adhikarana="सर्वान्नानुमत्यधिकरणम्">
<div class="versetext"> शब्दश्चात्रोकामकारे ।। ३१ ।।  </div>
<div class="bhashya" id="SB_C03_S04_V31_B1">यतो ब्रह्मविदामन्येषां च सर्वान्नीनत्वमापद्विषयमेव; अत एव सर्वेषामकामकारे शब्दः-कामकारस्य प्रतिषेधकः शब्दो वर्तते, अस्ति हि कठानां संहितायां कामकारस्य प्रतिषेधकः शब्दः, ‘तस्माद्व्राह्मणः सुरां न पिबति पाष्मना नोत्सृजा इति’ इति । पाष्मना संम्पृष्टो न भवानीति मत्वा ब्राह्मणः सुरां न पिबतीत्यर्थः ।। ३१ ।। </div>
</div>
<div class="verse" type="sutra" id="SB_C03_S04_V32" data-adhikaranaID="SB_C03_S04_A116" data-adhikarana="विहितत्वाधिकरणम्">
<div class="versetext">विहितत्वाच्चाश्रमकर्मापि ।। ३२ ।।</div>
<div class="bhashya" id="SB_C03_S04_V32_B1">यज्ञादिकर्माङ्गिका ब्रह्मविद्येत्युक्तम्, तानि च यज्ञादीनि कर्माण्यमुमुक्षुण केवलाश्र-  ३.४.३२मिणाऽप्यनुष्ठेयानि, उत नेति चिन्तायां, विद्याङ्गानां सतां केवलाश्रमिशेषत्वे नित्यानित्यसंयोगविरोधः प्रसज्यत इति यज्ञादीनां केवलाश्रमधर्मत्वं न सम्भवति - </div>
<div class="bhashya" id="SB_C03_S04_V32_B2">इति प्राप्त उच्यते-‘आश्रमकर्मापि-इति । आश्रमस्यकर्मापि भवति; केलाश्रमिणामप्यनुष्ठेयानीत्यर्थः । कुतः? ‘यावज्जीवप्रग्निहोत्रं जुहोति’ इत्यादिना विहिवत्वात्-जीवननिमित्ततया नित्यवद्विहितत्वादित्यर्थः ।। ३२ ।। </div>
</div>
<div class="verse" type="sutra" id="SB_C03_S04_V33" data-adhikaranaID="SB_C03_S04_A116" data-adhikarana="विहितत्वाधिकरणम्">
<div class="leading_bhashya" id="SB_C03_S04_V33_I01"> तथा विद्याङ्गतया च ‘तमेतं वेदानुवचनेत’ इत्यादिना विहितत्वाद्विद्याशेषतयाऽप्यनुष्ठेयानीत्याह-  </div>
<div class="versetext"> सहकारित्वेन च ।। ३३ ।।  </div>
<div class="bhashya" id="SB_C03_S04_V33_B1">विद्योत्पत्तिद्वारेण विद्यासहकारितयाऽप्यनुष्ठेयानिः अग्निहोत्रादीनामिव जीवनाधिकारस्वार्गाधिकारवद्वि-  ३.४.३३नियोगपृथक्त्वेनोभयार्थत्वं न विरुद्धयत इत्यर्थः ।। ३३ ।। </div>
</div>
<div class="verse" type="sutra" id="SB_C03_S04_V34" data-adhikaranaID="SB_C03_S04_A116" data-adhikarana="विहितत्वाधिकरणम्">
<div class="leading_bhashya" id="SB_C03_S04_V34_I01"> तद्वदेव कर्मान्तरत्वमपि नास्तीत्याह -  </div>
<div class="versetext"> सर्वथाऽपि त एवोभयलिङ्गात् ।। ३४ ।।</div>
<div class="bhashya" id="SB_C03_S04_V34_B1">सर्वथा विद्यार्थत्वे आश्रमार्थत्वेऽपि त एव यज्ञादय इति प्रतिपत्तव्यम्, न कर्मस्वरूपभेद इत्यर्थः । कुतः? उभयलिङ्गात्-उभयत्र श्रुतौ यज्ञादिशब्दैः प्रत्यभिज्ञाष्य विनियोगात्, कर्मस्वरूपभेदे प्रमाणभावाच्च ।। ३४ ।। </div>
</div>
<div class="verse" type="sutra" id="SB_C03_S04_V35" data-adhikaranaID="SB_C03_S04_A116" data-adhikarana="विहितत्वाधिकरणम्">
<div class="versetext"> अनभिभवं च दर्शयति ।। ३५ ।। </div>
<div class="bhashya" id="SB_C03_S04_V35_B1">‘धर्म्मेण पापमपनुदतिं’ इत्यदिभिश्च तानेव यज्ञादिधर्म्मान्निर्द्दिश्य तैर्विद्याया अनभिभवं पापकर्मभिरुत्पत्ति-प्रतिबन्धाभावं दर्शयति । अहरहरनष्ठीयमानैर्हि यज्ञादिभिर्विशुद्धेऽन्तःकरणे प्रत्यहं प्रकृष्यमाणा विदयोत्पद्यते,  </div>
</div>
<div class="verse" type="sutra" id="SB_C03_S04_V36" data-adhikaranaID="SB_C03_S04_A117" data-adhikarana="विधुराधिकरणम्">
<div class="versetext">अन्तरा चापि तु तद्दृष्टेः ।। ३६ ।।</div>
<div class="bhashya" id="SB_C03_S04_V36_B1">चतुर्णामाश्रमिणां ब्रह्मविद्यायामधिकार्रोस्ति; विद्यासहकारिण आश्रमधर्मा इति चोक्तम् । ये युनराश्रमान- न्तरा चर्तन्ते विधुरादयः; तेषां ब्रह्मविद्यायामधिकार्रोस्ति नवेति विशये-आश्रमधर्मेतिकर्त्तव्यताकत्वाद्वि-द्यायाः, अनाश्रमिणां चाश्रमधर्माभावान्नास्त्यधिकारः - </div>
<div class="bhashya" id="SB_C03_S04_V36_B2">इति प्राप्त उच्यते-अन्तरा चापि तु-इति । तु शब्दः पक्षव्यावृत्त्यर्थ।, चशब्दोऽवधारणेः ।  अन्तरावर्त्तमानानाम्-अनाश्रमिणामपि विद्यायामधिकारोऽस्त्येव कुतः? तद्दृष्टेः-दृश्यते हि रैक्कभीष्मसंवर्तादीनामनाश्रमिणामपि ब्रह्मविदयानिष्ठत्वम् । न चाश्रमधर्मैरेव विद्यानुग्रह इति शक्यं वक्तुम् ‘यज्ञेन दानेन तपसानाशकेन’ इति दानादीनामाश्रमेष्वनैकान्तिकानामप्यनु-ग्राहकत्वदर्शनात् । यथोध्वर्रेतस्सु विद्यानिष्ठत्वदशॅनादग्निहोत्रादिव्यतिरिक्तैरेव विद्यानुग्रहः क्रियते, तथाऽ-नाश्रमिष्वपि विद्यादर्शनादाश्रमानियतैजर्पोषवासदानदेवताराधनादिभिर्विद्यानुग्रहः शक्यते कर्त्तुम् ।। ३६ ।। </div>
</div>
<div class="verse" type="sutra" id="SB_C03_S04_V37" data-adhikaranaID="SB_C03_S04_A117" data-adhikarana="विधुराधिकरणम्">
<div class="versetext">अपि स्मर्य्यते ।। ३७ ।।</div>
<div class="bhashya" id="SB_C03_S04_V37_B1">अपि चानाश्रमिणामपि जषादिभिरेव विद्यानुग्रहः स्मर्यते ‘जष्येनापि च संसिद्धयेद्व्राह्मणो नात्र संशयः ।  ३.४.३७कुर्यादन्यन्न वा कुर्यान्मैत्रो ब्राह्मण उच्यते’ इति; संसिद्धयेत्-जपाद्यनुगृहीतया विद्यया सिद्धो भवतीत्यर्थः ।। ३७ ।।</div>
</div>
<div class="verse" type="sutra" id="SB_C03_S04_V38" data-adhikaranaID="SB_C03_S04_A117" data-adhikarana="विधुराधिकरणम्">
<div class="versetext"> विशेषानुग्रहश्च ।। ३८ ।।  </div>
<div class="bhashya" id="SB_C03_S04_V38_B1">न केवलं न्यायस्मृतिभ्यामयमर्थः साधनीयः । नूयते चानाश्रमनियतैधर्मर्म्मविशेषैर्विद्यानुग्रहः ‘तपसा ब्रह्म-चर्येण श्रद्धया विद्यवाऽऽत्मानमन्विष्येत्’ इति ।। ३८ ।।  </div>
</div>
<div class="verse" type="sutra" id="SB_C03_S04_V39" data-adhikaranaID="SB_C03_S04_A117" data-adhikarana="विधुराधिकरणम्">
<div class="versetext"> अतस्त्वितरज्ज्यायो लिङ्गाच्च ।। ३९ ।। </div>
<div class="bhashya" id="SB_C03_S04_V39_B1">तुशब्दोऽवदारणे । अतः-अनाश्रमित्वात्, इतरत् आश्रमित्वमेव ज्यायः; अनाश्रमित्वमापद्विषयम्; शक्तस्य चाश्रमित्वमेवोपादेयमित्यर्थः । भूयोधर्म्मकाल्पधर्म्मकयोरतुल्यकार्य्यत्वात्, लिङ्गाच्च-स्मृतेरित्यर्थः । स्मर्थ्यते च शक्तं प्रत्याश्रमस्योपादेयत्वम् ‘अनाश्रमी न तिष्ठेत्तु दिनमेकमपि द्विजः’ इत्यादिना । निवृत्तब्रह्मचर्यस्य मृतभार्य्यस्य चावैराग्ये सति दारालाभ आपत् ।। ३९ ।।</div>
</div>
<div class="verse" type="sutra" id="SB_C03_S04_V40" data-adhikaranaID="SB_C03_S04_A118" data-adhikarana="तद्भूताधिकरणम्">
<div class="versetext"> तद्भूतस्य तु नातद्भावो जैमिनेरपि नियमात्तद्रूपाभावेभ्यः ।। ४० ।।  </div>
<div class="bhashya" id="SB_C03_S04_V40_B1">नैष्ठिकवैखानसपरिव्राजकाश्रमेभ्यः प्रच्युतानामपि ब्रह्मविद्यायामधिकारोऽस्ति, नेति चिन्तायां विधुरादि-वदनाश्रमैकान्तैर्दानादिभिर्विद्यानुग्रहसम्भवादस्त्यधिकारः - </div>
<div class="bhashya" id="SB_C03_S04_V40_B2">इति प्राप्त उच्यते-तद्भूतस्य तु नातद्भावः-इति । तुशब्दः पक्षव्यावृव्यर्थः । तद्भूतस्य-नैष्ठिकाद्याश्रमनिष्ठस्य, नातद्भावः- ।अतथाभावः, अनाश्रमित्वेनावस्थानं न सम्भवति; कुतः? तद्रूपाभावेभ्यो नियमात्-तद्रूपाणि-तेषां नैष्ठिकादीनां रूपाणि-वेषाः धर्मा इत्यर्थः, तेषामभावाः-तद्रूपाभावाः; तेभ्यः शास्त्रैर्नियमात् । नैष्ठिकाद्याश्रमप्रविष्टान्स्वाश्रमधर्मनिवृत्तिभ्यो नियच्छन्ति हि शास्त्राणि ‘ब्रह्मचार्याचार्यकुलवासी तृतीयोऽत्यन्तमात्मानमाचार्यकुलेऽवसादयन्’ इति । ‘अरण्यमियात्ततो न पुनरेयात्’ इति ‘संन्यस्याग्निं न पुनरावर्त्तयेत्’ इति च । अतो विधुरादिवन्नैष्ठिकादीना-मनाश्रमित्वेनाऽवस्थानासम्भवान्न तानधिकरोति ब्रह्मविद्या । जैमिनेरपीत्यविगानं दशर्यन्नुक्तं स्वाभिमतं द्रढयति ।। ४० ।।</div>
</div>
<div class="verse" type="sutra" id="SB_C03_S04_V41" data-adhikaranaID="SB_C03_S04_A118" data-adhikarana="तद्भूताधिकरणम्">
<div class="leading_bhashya" id="SB_C03_S04_V41_I01">अथ स्यात्-नैष्ठिकादीनां ब्रह्मचर्य्यात् प्रच्युतानां प्रायश्चित्तादधिकारः सम्भवति, अस्ति च प्रायश्चित्तमधि-कारलक्षणे निरूपितम् ‘अवकीर्णिपशुश्च तद्वत’ इति । अतः प्रच्युतब्रह्मचर्य्यस्य प्रायश्चित्तसम्भवात् कृतप्रायश्चित्तो ब्रह्मविद्यायामधिकरिष्यति-इति; तत्राह -  </div>
<div class="versetext"> न चाधिकारिकमपि पतनानुमानात्तदयोगात् ।। ४१ ।। </div>
<div class="bhashya" id="SB_C03_S04_V41_B1">अधिकारलक्षणोक्तमपि प्रायश्चित्तं नैषिंकादीनां ततो भ्रष्टानां न सम्भवति; कुतः? पतनानुमानात् तदयोगात् - नैष्ठिकादीनां प्रच्युतानां पतनानुमानात् तदयोगात्-नैषिंकादीनां प्रच्युतानां पतनस्मृतेस्तस्य प्राश्चित्तस्या-सम्भवात् ‘आरूढो नैष्ठिकं धर्मं यस्तु प्रच्यवते द्विजः । प्रायश्चित्तं न पश्यामि येन शुध्येत्स आत्महा’ इति । अतोऽधिकारलक्षणोक्तं प्रायश्चित्तमितरब्रह्मचारिविषयम् ।। ४१ ।।</div>
</div>
<div class="verse" type="sutra" id="SB_C03_S04_V42" data-adhikaranaID="SB_C03_S04_A118" data-adhikarana="तद्भूताधिकरणम्">
<div class="versetext">  उपपूर्वमपीत्येके भावमशनवत्तदुक्तम् ।। ४२ ।।  </div>
<div class="bhashya" id="SB_C03_S04_V42_B1">नैष्ठिकादीनां ब्रह्मचर्य्यप्रच्यवनमुपपूर्वम्-उपपातकम्, महापातकेष्वपरिगणितत्वादिति तत्र प्रायश्चित्तस्य भावं - विद्यमानतामष्येके आचार्या मन्यन्ते; अशनवत् - यथा मध्वशनादिनिषेधस्तत्प्रायश्चित्तं चोपकुर्वा-  ३.४.४२णस्य नैष्ठिकादीनां च समानम्; तदक्तं स्मृतिकारैः ‘उत्तरेषां चैतदविरोधि’ इति । गुरुकुलवासिना यदुक्तम्, तत्स्वाश्रमाविरोध्युत्तरेषामप्याश्रमिणां सम्भवतीत्यर्थः तद्वदिहापि । ब्रह्मचर्य्यप्रच्यवने प्रायश्चित्तसम्भवा-द्व्रह्मविद्यायोग्यताऽप्यस्ति ।। ४२ ।।  </div>
</div>
<div class="verse" type="sutra" id="SB_C03_S04_V43" data-adhikaranaID="SB_C03_S04_A118" data-adhikarana="तद्भूताधिकरणम्">
<div class="versetext"> बहिस्तूभयथाऽपि स्मृतेराचाराच्च ।। ४३ ।।</div>
<div class="bhashya" id="SB_C03_S04_V43_B1">तुशब्दो मतान्तरव्यावृत्त्यर्थः । उपपातकत्वे महापातकत्वेऽप्येते वहिर्भूता एव ब्रह्मविद्यादिकारिभ्यः; ब्रह्म-विद्यायामनधिकृता इत्यर्थः । कुतः? स्मृतेः-पूर्वोक्तात् पतनस्मरणात् । यद्यपि कलुषनिर्हरणाय कैश्चिद्वचनैः प्रायश्चित्ताधिकारो विद्यते, तथाऽपि कर्माधिकारानुगुणशुद्धिहेतुप्रायश्चित्तं न सम्भवति, ‘प्रायश्चित्तं न पश्यामि येन शुध्येत्स आत्महा’ इति स्मृतेरित्यर्थः । आचाराच्च-शिष्टा हि नैष्ठिकादीन्भ्रष्टान् कृतप्रायश्चित्ता- नपि वर्ज्जयन्ति, तेभ्यो ब्रह्मविद्यादिकं नोपदिशन्ति; अतस्तेषां नास्ति ब्रह्मविद्यायामधिकारः ।। ४३ ।। </div>
</div>
<div class="verse" type="sutra" id="SB_C03_S04_V44" data-adhikaranaID="SB_C03_S04_A119" data-adhikarana="स्वाम्यधिकरणम्">
<div class="versetext"> स्वामिनः फलश्रुतेरित्यात्रेयः ।। ४४ ।। </div>
<div class="bhashya" id="SB_C03_S04_V44_B1">कर्माङ्गश्रयाण्युद्गीथाद्युपासनानि किं यजमानकर्त्तृकाणि? उतर्त्विक्कर्तृकाणीति चिन्तायां यजमानकर्त्तृ-काणक्षत्यात्रेयो मन्यते, कुतः? फलश्रुतेः-वेदान्तविहितेषु तहराद्युपासनेषु फलोपासनयोरेकाश्रयत्वदर्शना-दिह च क्रतुफलाप्रतिबन्धरूपस्योद्गीथोपासनफलस्य यजमानाश्रयत्वश्रवणादित्यर्थः । न च गोदोहनाधिव-दङ्गाश्रयत्वेन  यजमानकर्तृकत्वासम्भवः, गोदोहनादिषु ह्यध्वर्युकर्तृकप्रणयनाश्रयगोदोहनोपादानमन्येना-शक्यम्, इह तूद्गातअकर्तृकेऽप्युद्गीथे तस्योद्गीथादेः रसतमत्वानुसन्धानं यजमानेनैव कर्त्तुं शक्यते ।। ४४ ।।</div>
</div>
<div class="verse" type="sutra" id="SB_C03_S04_V45" data-adhikaranaID="SB_C03_S04_A119" data-adhikarana="स्वाम्यधिकरणम्">
<div class="leading_bhashya" id="SB_C03_S04_V45_I01">इति प्राप्त्रेभिधीयते-</div>
<div class="versetext">  आर्त्विज्यमित्यौडुलोमिस्तस्मै हि परिक्रियते ।। ४५ ।।</div>
<div class="bhashya" id="SB_C03_S04_V45_B1">आर्त्विज्यम्- ॠत्विजः कर्मोद्गीथाद्युपासनमित्यौडुलोमिराचार्यो मन्येत; कुतः तस्मै हि प्रयोजनायर्त्विक्  ३.४.४५परिक्रियते, फलसाधनभूतस्य साङ्गस्य क्रतोरुपादानायेत्यर्थः । कर्मविधिषु ‘ॠत्विजोवृणीते’ ‘ॠत्विग्भ्यो दक्षिणां ददाति’ इति ॠत्विक्कर्तृकत्वशास्त्रेण फलसाधनभूतं साङ्गं कमर् ॠत्विग्भिरनुष्ठेयमित्यवगम्यते; तदन्तर्गतानि कायिकानि मानसानि च कर्माणि ॠत्विक्कर्तृकाण्येव । न च शकत्यशक्ती तस्य निबन्धनम् । यद्यप्युद्गीथाद्युपासनं पुरुषार्थः, तथाऽपि क्रत्वधिकृताधिकारत्वात् क्रतोश्च साङ्गस्य ॠत्विक्कर्तृकत्वात् ‘यदेव विद्ययाकरोति तदेव वीर्य्यवत्तरम्’ इति ॠत्क्किर्तृकक्रियोपयोगित्वेन विद्यायास्तदेककर्तृकत्वश्रवणादृत्वि-  ३.४.४५क्कर्तृकाण्येतानि; दहरादिषूपासनेषु ॠत्विक्कर्तृकत्वाश्रवणात् ‘शास्त्रफलं प्रयोक्तरि’ इति न्यायाच्च फलिकर्तृ-कत्वमेव ।। ४५ ।।</div>
</div>
<div class="verse" type="sutra" id="SB_C03_S04_V46" data-adhikaranaID="SB_C03_S04_A120" data-adhikarana="सहकार्यन्तरविध्यधिकरणम्">
<div class="versetext"> सहकार्य्यन्तरविधिः पक्षेण तृतीयं तद्वतो विध्यादिवत् ।। ४६ ।। </div>
<div class="bhashya" id="SB_C03_S04_V46_B1">‘तस्माद्व्राह्मणः पाण्डित्यं निर्विद्य बाल्येन तिषांसद् बाल्यं च पाण्डित्यं च निर्विद्याथ मुनिः’ इत्यत्र बाल्यपाण्डित्यवन्मौनमपि विधीयते? उतानूद्यते? इति विशये-मौनपाण्डित्यशब्द-योर्ज्ञानार्थत्वात्, ‘पाण्डित्यं निर्विद्य’ इति विहितमेव ज्ञानम् ‘अथ मुनिः’ इत्यनूद्यते । विधिशब्दो न ह्यत्र श्रूयत इति ।</div>
<div class="bhashya" id="SB_C03_S04_V46_B2"> एवं प्राप्ते व्रूमः-सहकार्यन्तरविधिः-इति । तद्वतः-विद्यावतः, विध्यादिवद्-विधीयत इति यज्ञादिः सर्वाश्रम- धर्मः शमदमदिश्च विधिशब्देनोच्यते । आदिशब्देन श्रवणमनने गृह्येते, सहकार्यन्तरविधिरित्यत्रापि विधीयत इति विधिः, सहकार्यन्तरं विधिश्चेति सहकार्यन्तरविधिः । एतदुक्तं भवति-यथा ‘तमेतं वेदानुवचनेन बाह्मणा विविदिषन्ति यज्ञेन दानेन’ इत्यादिना ‘शान्तो दान्तः’ इत्यादिना च सहकारी यज्ञादिः शमदमादिश्च विधीयते; यथा च ‘श्रोतव्यो मन्तव्यः’ इति श्रवणमनने चार्थप्राप्ते विद्यासहकारित्वेन गृह्येते; तथा ‘तस्माद्व्र्◌ाह्मणः पाण्डित्यं निर्विद्य’ इत्यादिना पाण्डित्यं बाल्यं मौनमिति त्रितयं विद्यायाः सहकार्यन्तरं विधीयते-इति । मौनं च पाण्डित्यादर्थान्तरमित्याह -पक्षेणेति । मुनिशब्दस्य पक्षेण प्रकृष्यमननशीले व्यासादौ प्रयोगदर्शनान्मौनं पाण्डित्यबाल्ययोर्द्वयोस्तृतीयम् । यद्यपि ‘अथ मुनिः’ इत्यत्र विधिप्रत्ययो न श्रूयते; तथाऽपि मौनस्याप्राप्तत्वात् विधेयत्वमङ्गीकरणीयम्-अथ मुनिः स्यात्-इति । इदं च मौनं श्रवणप्रतिष्ठार्थान्मननादर्थान्तरभूतमुपासनालम्बनस्य पुनः पुनः संशीलनं तद्भावनारूपम् । तदेवं वाक्यार्थः-ब्राह्मणः-विद्या-  ३.४.४६वान् पाण्डित्वं निर्विद्य-उपास्यं ब्रह्मतत्त्वं परिशुद्धं परिपूर्णं च विदित्वा श्रवणमननाभ्यामप्राप्तं वेदनं प्रति-लभ्येत्यर्थः; तच्च भगवद्भक्तिकृतसत्त्वविवृद्धिकृतम्; यथोक्तं ‘नाहं वैदैः’ इत्यारभ्य ‘भक्तया त्वनन्यया शक्यः ज्ञातुम्’ इति । श्रुतिश्च ‘यस्य  देवे परा भक्तिः’ ‘नायमात्मा प्रवचनेन लभ्यः’ इत्यादिका । बाल्येन तिष्ठासेत्, बाल्यस्वरूपं चानन्तरमेव वक्ष्यते; बाल्यं च पाण्डित्वं च निर्विद्याथ मुनिः स्यात्, बाल्यपाण्डित्ये यथावदुपादाय परिशुद्धे परिपूर्णे ब्रह्मणि मननशीलो भवेन्निदिध्यासनरूपविद्यावाप्तये । एवं त्रितयो-पादानेन लब्दविद्यो भवतीत्याह ‘अमौनं मौनं च निर्विद्याथ ब्राह्मणः’ इति । अमौनम्-मौनेतरसहकारिक-लापः, तं च मौनं च यथावदुपाददानो विद्याककाष्ठां तदेकनिष्पाद्यं लभेतेत्यर्थः । ‘स ब्राह्मणः केन स्यात्’ इत्युक्तादुपायात्किमन्योऽप्युपायोऽस्तीति पृष्टे ‘येन स्यात्तेनेदृश एव’ इति-येन मौनपर्यन्तेन ब्राह्मणः स्या-दित्युक्तम्, तेनैवेदृशः स्यात्; न केनाप्यन्येनोबायेनेति परिहृतम् । अतः सर्वेष्वाश्रमेषु स्थितस्य विदुषो यज्ञा-दिस्वाश्रमधर्मवत् पाण्डित्या◌ि◌ेदकं मौनतृतीयं विद्यायाः सहकार्यन्तरं विधीयते ।। ४६ ।।  </div>
</div>
<div class="verse" type="sutra" id="SB_C03_S04_V47" data-adhikaranaID="SB_C03_S04_A120" data-adhikarana="सहकार्यन्तरविध्यधिकरणम्">
<div class="leading_bhashya" id="SB_C03_S04_V47_I01">अथ स्यात्-यदि सर्वेष्वाश्रमेषु स्थितानां विदुषां तत्तदाश्रमधर्मसहकारिणी मौनतृतीयसचिवा विद्या ब्रह्म-प्राप्तिसाधनमुच्यते; कथं तर्हि छान्दोग्ये ‘अभिसमावृत्य कुटुम्बे शुचौ देशे’ इत्यारभ्य ‘स खल्वेवं वर्तयन् यावदायुषं ब्रह्मलोकमभिसम्पद्यते न च पुनरावर्त्तते’ इति यावदायुषं र्गाहस्थ्यधर्मेण स्थितिदर्शनमुपपद्यते; अत आह - </div>
<div class="versetext">  कृत्स्नभावात्तु गृहिणोपसंहारः ।। ४७ ।। </div>
<div class="bhashya" id="SB_C03_S04_V47_B1">तुशब्दश्चोद्यं व्यावर्त्तयति; कृत्स्नभावात्-कुत्स्नेष्वाश्रमेषु विद्यायाःसद्भावात्, गृहिणोऽप्यस्तीति तेनोपसंहारः; तस्मात्सर्वाश्रमधर्म्मप्रदर्शनार्थो गृहिणोपसंहार इत्यभिप्रायः ।। ४७ ।।</div>
</div>
<div class="verse" type="sutra" id="SB_C03_S04_V48" data-adhikaranaID="SB_C03_S04_A120" data-adhikarana="सहकार्यन्तरविध्यधिकरणम्">
<div class="leading_bhashya" id="SB_C03_S04_V48_I01">तथैतस्मिन्नपि वाक्ये ‘ब्राह्मणः पुत्रेषणायाश्च वित्तेषणायाश्च लोकेषणायाश्च व्युत्थायाथ भिक्षाचर्यं चरति’ इति पारिव्रज्यैकान्तधर्मं प्रतिपाद्य ‘तस्माद्व्र्◌ाह्मणः पाण्डित्यं निर्विद्य’ इत्यादिना पारिव्रज्यधर्मस्थितिहेतु-कमौनतृतीयसहकारिविधानं प्रदर्शनार्थमित्याह -  </div>
<div class="versetext">मौनवदितरेषामप्युपदेशात् ।। ४८ ।।</div>
<div class="bhashya" id="SB_C03_S04_V48_B1">सर्वेषणाविनिर्मुक्तस्य भिक्षाचरणपूर्वकमौनोपदेशः सर्वेषामाश्रमधर्माणां प्रदर्शनार्थः; कुतः? एवंविधमौनो-पदेशवदितरेषामाश्रमिणामपि ‘त्रयो धर्मस्कन्धाः’ इत्यारभ्य ‘ब्रह्मसंस्थोऽमृतत्वमेति’ इति ब्रह्मप्रेप्त्यारभ्यु-पदेशात् । उपपादितश्च पूर्वमेव ब्रह्मसंस्थशब्दः सर्वाश्रमिसाधारण इति । अतः सुष्ठूक्तम्-यज्ञादिसर्वाश्रम-धर्मवन्मौनतृतीय। पाण्डित्यादिर्विद्यासहकारित्वेन विधीयत-इति । </div>
</div>
<div class="verse" type="sutra" id="SB_C03_S04_V49" data-adhikaranaID="SB_C03_S04_A121" data-adhikarana="अनाविष्काराधिकरणम्">
<div class="versetext">अनाविष्कुर्वन्नन्वयात् ।। ४९ ।। </div>
<div class="bhashya" id="SB_C03_S04_V49_B1">‘तस्माद्व्राह्मणः पाण्डित्यं निर्विद्य बाल्येन तिष्ठासेत्’ इत्यत्र विदुषां बाल्यमुपादेयतया श्रुतम् । बालस्य भावः, कम्मर् वा बाल्यम् । बालभावस्य वयोवस्थाविशेषस्यानुपादेयत्वात् कम्मैवेह गृह्यते । तत्र किं बालस्य कर्म कामचारादिकं सर्वं विदुषोपादेयम्? उत दम्भादिरहितत्वमेवेति विशये-विशेषाभावात्सर्वमुपादेयम्; नियमशास्त्राणि च विशेषविधिनाऽनेन बाध्यन्त इति ।</div>
<div class="bhashya" id="SB_C03_S04_V49_B2">एवं प्राप्तेऽभिधीयते-अनाविष्कुवर्न्-इति । बालस्य यत्स्वभावानाविष्काररूपं कर्म्म तदुपाददानो वर्त्तेत विद्वान्; कुतः?  अन्वयात्-तस्यैवान्वयात्, ‘बाल्येन तिष्ठासेत्’ इत्यस्मिन् विधौ तस्यैव ह्यन्वयसम्भवः, इतरेषशं विद्याविरोधित्वश्रवणात्, ‘नाविरतो दुश्चरितान्नाशान्तो नासमाहितः । नाशान्तमानसो वापि प्रज्ञानेनैनमाप्नुयात्’ । ‘आहारशुद्धौ सत्त्वशुद्धिः’ इत्यादिषु ।। ४९ ।। </div>
</div>
<div class="verse" type="sutra" id="SB_C03_S04_V50" data-adhikaranaID="SB_C03_S04_A122" data-adhikarana="ऐहिकाधिकरणम्">
<div class="versetext"> ऐहिकमप्रस्तुतप्रतिबन्धे तद्दर्शनात् ।। ५० ।।</div>
<div class="bhashya" id="SB_C03_S04_V50_B1">द्विविधा विद्या-अभ्युदयफला मुक्तिफला च । तत्राभ्युदयफला स्वसाधनभूतैः पुण्यकर्मभिः पुण्यकर्मानन्तर-मेवोत्पद्यते? उतानन्तरं? कालान्तरे वेत्यनियम इति संशयः । पूर्वकृतैः पुण्य-कर्मभिर्हि विद्वान् जायते; यथोक्तं भगवता ‘चतुविर्धा भजन्ते मां जनाः सुकृतिनोऽर्ज्जुन’ इति । साधने निर्वृत्ते विलम्बहेत्वभावात् अनन्तरमेव-</div>
<div class="bhashya" id="SB_C03_S04_V50_B2">इति प्राप्त उच्यते-ऐहिकमप्रस्तुतप्रतिबन्धे-इति । ऐहिकम्-अभ्युदयफलमुपासनम्, ◌्रतिबन्धे सत्यनन्तरम्, प्रतिबन्धे सति तदुत्तरकालमित्यनियमः । कुतः? तद्दर्शनात्-दृश्यते हि प्रबलकर्मान्तरेण कर्मफलप्रतिबन्धाभ्युपगमः श्रुतौ ‘यदेव विद्यया करोति श्रुद्धयोप-निषदा तदेव वीर्यवत्तरम्’ इत्युद्गीथविद्यायुक्तस्य कर्मणः फलाप्रतिबन्धश्रवणात् ।। ५० ।।  </div>
<div class="verse" type="sutra" id="SB_C03_S04_V51" data-adhikaranaID="SB_C03_S04_A123" data-adhikarana="मुक्तिफलाधिकरणम्">
<div class="versetext">  एवं मुक्तिफलानियमस्तवस्थावधृतेस्तदवस्थावधृतेः ।। ५१ ।।</div>
<div class="bhashya" id="SB_C03_S04_V51_B1">मुक्तिफलस्याप्युपासनस्य स्वासाधनभूतैरतिशयितकर्मभिरुत्पत्तावेवमेव कालानियमः; तस्याऽपि पूर्ववत्प्रतिबन्धाभावप्रतिबन्धसमाप्तिरूपावस्थावगतेः-अत्रापि तस्य हेतोः समानत्वादित्यर्थः । </div>
<div class="bhashya" id="SB_C03_S04_V51_B2">सर्वेभ्यः कर्मभ्यो मुक्तिफलविद्यासाधनस्य कर्मणः प्रबलत्वात्प्रतिबन्धासम्भव इत्यधिकाशङ्का ।</div>
<div class="bhashya" id="SB_C03_S04_V51_B3">तत्रापि ब्रह्मविदपचाराणां पूर्वकृतानां प्रबलानां सम्भवात् प्रबिन्धसम्भव इति परिहारः । द्विरुक्तिरध्यायपरिसमाप्ति द्योतयति ।। ५१ ।।</div>
<div class="authorline">।। इति श्रीभगवद्रामानुजविरचिते शारीरकमीमांसाभाष्ये तृतीयस्याध्यास्य चतुर्थः पादः ।। ।। समाप्तश्चाध्यायः ।।</div>
</div>
</div>

</div>
</div>
</div>
</div>
</body>

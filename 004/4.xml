<?xml version="1.0" encoding="UTF8"?>
<!DOCTYPE jvk SYSTEM "jvk.dtd">


<body>
<div class="page">
<div class="sribhashya" id="SB" data-title="श्रीभाष्यम्">
<div class="chapter" id="SB_C04" type="adhyaya" data-name="चतुर्थोऽध्यायः">
<div class="section" id="SB_C04_S01" type="paada" data-name="प्रथमः पादः" data-title="चतुर्थाध्याये प्रथमः पादः">
<div class="verse" type="sutra" id="SB_C04_S01_V01" data-adhikaranaID="SB_C04_S01_A124" data-adhikarana="आवृत्त्यधिकरणम्">
<div class="versetext">आवृत्तिरसकृदुपदेशात् ।। १ ।। </div>
<div class="bhashya" id="SB_C04_S01_V01_B1"> तृतीयेऽध्याये साधनैः सह विद्या चिन्तिता अथेदानीं विद्यास्वरूपविशोधनपूर्वकं विद्याफलं चिन्त्यते । तत्र ‘ब्रह्मविदापनोति परम्’ ‘तमेवं विदित्वाऽतिमृत्युमेति’ ‘ब्रह्म वेद ब्रह्मैव भवति’ ‘यदा पश्यः पश्यते रुक्मवर्णम्’ इत्यादिवेदान्तवाक्येषु ब्रह्मप्राप्तिसाधनतया विहितं वेदनं किं सकृत्कृतमेव शास्त्रार्थः? उत असकृदावृत्तमिति संशयः । किं युक्तम्? सकृत्कृतमिति ‘ब्रह्म वेद ब्रह्मैव भवति’ इति वेदनमात्रस्यैव विधानादसकृदावृत्तौ प्रमाणाभावात् । न चावधातादिवेदनस्य ब्रह्मापरोक्ष्यं प्रति दृष्टोपायत्वात् यावत्कार्यमावृत्तिरिति शक्यं वक्तुम्, वेदनस्य दृष्टोपायत्वाभावात् । ज्योतिष्टोमादिकर्माणि वेदान्तविहितं च वेदनं परमपरुषाराधनरूपम्, आराधिताच्च परमपुरुषाद् धर्मार्थकामोक्षाख्यपुरुषार्थावाप्तिरिति हि ‘फलमत उपपत्तेः’ इत्यत्र प्रतिपादितम् । अतो ज्यातिष्योमादिवद्यथाशब्दं सकृत्कृतमेव शास्त्रार्थः -</div>
<div class="bhashya" id="SB_C04_S01_V01_B2">इति प्राप्ते प्रचक्ष्महे-आवृत्तिरसकृदिति । असकृदावृत्तमेव वेदनं शास्त्रार्थः, कुतः? उपदेशात्-ध्यानोपासन-पर्यायेण वेदनोपदेशात्, तत्पर्य्यायत्वं च विद्युपास्तिध्यायतीनामेकस्मिन् विषये वेदनोपदेशपरवाक्येषु प्रयोगादवगम्यते । तथा हि ‘माने ब्रह्मेत्युपासीत’ इत्युपासिनोपक्रान्तोऽर्थः ‘भाति ना तपति च कीर्त्या यशसा ब्रह्मवर्चसेन य एवं वेद’ इति विदिनोपसंह्रियते, तथा ‘यस्तद्वेद यत्स वेद स मयैतदुक्तः’ इत्युपक्रमेविदिनोक्तं रैक्कस्य ज्ञानम् ‘अनु म एताम्भगवोदेवतां शाधि यां देवतामुपास्से’ इत्युपासिनोप-संह्रियते; तथा ‘ब्रह्मविदाप्नोति परम्’ सत्यादिवाक्यसमानार्थेषु वाक्येषु ‘आत्मा वा अरे द्रष्टव्यः श्रोतव्यो मन्तव्यो निदिध्यासितव्यः’ इत्यादिषु ध्यायतिना वेदनमभिधीयते । ध्यानं च चिन्तनम्; तच्च स्मृति-सन्ततिरूपम्ः न स्मृतिमात्रम्; उपा-  ४.१.१        स्तिरिप तदेकार्थः, एकाग्रचित्तवृत्तिनैरर्न्त्ये प्रयोगदर्शनात्; तदुभयैकार्थ्यादसकृदावृत्तसन्ततस्मृतिरिह ‘ब्रह्म वेद ब्रह्मैव भवति’ ‘ज्ञात्वा देवं मुच्यते सर्वपाशैः’ इत्यादिषु वेदनादिशब्दैरभिधीयत इति निश्चीयते ।। १ ।।</div>
</div>
<div class="verse" type="sutra" id="SB_C04_S01_V02" data-adhikaranaID="SB_C04_S01_A124" data-adhikarana="आवृत्त्यधिकरणम्">
<div class="versetext">लिङ्गाच्च ।। २ ।। </div>
<div class="bhashya" id="SB_C04_S01_V02_B1">  लिङ्गं-स्मृतिः । स्मृतेश्चायमर्थोऽवगम्यते । समर्थ्यते हि मोक्षसाधनभूतं वेदनं स्मृतिसन्ततिरूपम् । ‘तद्रूपप्रत्यये चैका सन्ततिश्चान्यनिस्स्पृहा । तध्द्यानं प्रथमैः षड्भिरङ्गैर्निष्पाद्यते तथा’ इति । तस्मादसकृदावृत्तमेव वेदनं शास्त्रार्थः ।। </div>
</div>
<div class="verse" type="sutra" id="SB_C04_S01_V03" data-adhikaranaID="SB_C04_S01_A125" data-adhikarana="आत्मत्वोपासनाधिकरणम्">
<div class="versetext"> आत्मेति तूपगच्छन्ति ग्राहयन्ति च ।। ३ ।।  </div>
<div class="bhashya" id="SB_C04_S01_V03_B1"> इदमिदानीं चिन्त्यते-किमुपास्यं ब्रह्मोपादितुरन्यत्वेनोपास्यम्? उतोपासितुरा-त्मत्वेनेति । किं युक्तम्? अन्यत्वेनेति । कुतः? उपासितुः प्रत्यगात्मनोऽर्थान्तरत्वात् ब्रह्मणः । अर्थान्तरत्वं च ‘अधिकन्तु भेदनिर्देशात्’ ‘अधिकोपदेशात्’ ‘नेतराऽनुपपत्तेः’ इत्यादिषूपपादितम् । यथावस्थितञ्च ब्रह्मोपास्यम्, अयथोपासने हि ब्रह्मप्राप्तिरप्ययथाभूता स्यात् । ‘यथाक्रतुरस्मिन् लोके पुरुषो भवति तथेतः प्रेत्य भवति’ इति न्यायात् । अतोऽन्यत्वेनोपास्यमिति ।।</div>
<div class="bhashya" id="SB_C04_S01_V03_B2">  एवं प्राप्तेऽभिधीयते-आत्मेति तु-इति । तुशब्दोऽवधारणे, उपासितुरात्मेत्येवोपास्यम्; उपासिता प्रत्यगात्मा स्वशरीरस्य स्वयं यथाऽऽत्मा; तथास्वात्मन्रोपि परं ब्रह्मात्मेत्येवोपासीतेत्यर्थः । कुत? एवं ह्युपगच्छन्ति पूर्वे उपासितारः ‘त्वं वा अहमस्मि भगवो देवते अहं वै त्वमसि’ इति । उपासितुरर्थान्तरभूतं ब्रह्मोपासितारोऽहमिति कथमभ्युपगच्छन्तीत्यत्राह-‘ग्राहयन्ति शास्त्राणि-तान्प्रत्युपपादयन्तीत्यर्थः । ‘य आत्मनि तिष्ठन्नात्मनोऽन्तरो यमात्मा न वेद यस्यात्मा शरीरं य आत्मानमन्तरे यमयति स त आत्म्म्रन्त-र्याम्यमृतः’ इति; तथा ‘सन्मूलाः सोम्येमाः सर्वाः प्रजाः सदायतनाः सत्प्रतिष्ठाः एतदात्म्यमिदं सर्वम्’ ‘सर्वं खल्विदं ब्रह्म तज्जलानिति’ इति च सर्वस्य चिदचिद्वस्तुनः तज्जत्वात्तल्लत्वात्तदनत्वात्तन्नियाम्यत्वा-त्तच्छरीरत्वाच्च सर्वस्यायमात्मा; अतः स त आत्मा; अतो यथा प्रत्यगात्मनः स्वशरीरं प्रत्यात्मत्वाद्देवोऽहं मनुष्योऽहमित्यनुसन्धानम्; तथा प्रत्यगात्मनोऽप्यात्मत्वात्परमात्मनस्तस्याप्यहमित्येवानुसन्धानं युक्त-मिति । एवं शास्त्रैरुपपादितं सर्वबुद्धीनां ब्रह्मैकनिष्ठत्वेन सर्वशब्दानां ब्रह्मैकनिष्ठत्वमभ्युपगच्छन्तः ‘त्वं वा अहमस्मि भगवो देवते अहं वै त्वमसि भगवो देवते’ इति व्यतिकरेणोक्तवन्तः । एवं च ‘अथ यो ऽन्यां देवतामुपास्तेऽन्योऽसावन्योऽहमस्मीति न स वेद अकृत्स्नो ह्येप आत्मेत्येवोपासीत’ ‘सर्वं तं परादाद्यो-ऽन्यत्रात्मनः सर्वं  ४.१.३        वेद’ इत्यन्यत्वानुसन्धाननिषेधः ‘पृथगात्मानं प्रेरितारं च मत्वा’ इति पृथकत्वानुसन्धानविधानं चाविरुद्धम्, अहमिति स्वात्मतयाऽनुसन्धानादन्यत्वानुसन्धानविषेधो रक्षितः, स्वशरीरात् स्वात्मनोऽ-धिकत्वानुसन्धानवत्स्वात्मनोऽपि परमात्मनोऽधिकत्वानुसन्धानवत्स्वात्मन्रोपि परमात्मनोऽधिकत्वानु-सन्धानात्पृथकत्वानुसन्धानविधानं च रक्षितम् । अधिकस्य ब्रह्मणः प्रत्यगात्मन आत्मत्वात्तस्य च ब्रह्मशरीरत्वान्निषेधवाक्येऽकृत्स्नो ह्येष इत्युक्तम् । अत उपासितुरात्मत्वेन ब्रह्मोपास्यमिति स्थितम् ।। ३ ।।  </div>
</div>
<div class="verse" type="sutra" id="SB_C04_S01_V04" data-adhikaranaID="SB_C04_S01_A126" data-adhikarana="प्रतीकाधिकरणम्">
<div class="versetext"> न प्रतीके न हि सः ।। ४ ।। </div>
<div class="bhashya" id="SB_C04_S01_V04_B1">मनो ब्रह्मेत्युपासीत’ ‘स यो नाम ब्रह्मत्युपास्ते’ इत्यादिप्रतीकोपासनेष्वप्यात्मत्वानुसन्धानं कार्यम्? उत नेति चिन्तायां ‘मनो ब्रहामेत्युपासीत’ इति ब्रह्मोपासनत्वसाम्यात् ब्रह्मण-श्चोपासितुरात्मत्वादात्मेत्येवो-पासीतेति ।</div>
<div class="bhashya" id="SB_C04_S01_V04_B2">एवं प्राप्तेऽभिधीयते - न प्रतीके - इति । प्रतीके नात्मत्वानुसन्धानं कार्यं, न हि सः - न ह्युपासितुरात्मा प्रतीकः । प्रतीकोपासनेषु प्रतीक एवोपास्यः, न ब्रह्म, ब्रह्म तु तत्र दृष्टिविशेषणमात्रं, प्रतीकोपासनं हि नाम अब्रह्मणि ब्रह्मदृष्टयाऽनुसन्धानम्, तत्रोपास्यस्य प्रतीकस्योपासित्रात्मत्वाभावान्न तताऽनुसन्धेयम् ।। ४ ।।</div>
</div>
<div class="verse" type="sutra" id="SB_C04_S01_V05" data-adhikaranaID="SB_C04_S01_A126" data-adhikarana="प्रतीकाधिकरणम्">
<div class="leading_bhashya" id="SB_C04_S01_V05_I01"> नन्वत्रापि ब्रह्मैबोपास्यम् - ब्रह्मण उपास्यत्वसम्भवे मन आदीनामचेतनानामल्पशक्तीनां चोपस्यत्वा-श्रयणस्यान्याय्यत्वात्, अतो मन आदिदृष्टया ब्रह्मैवोपास्यमिति तत्राह-  </div>
<div class="versetext">  ब्रह्मदृष्टिरुत्कर्षात् ।। ५ ।। </div>
<div class="bhashya" id="SB_C04_S01_V05_B1">  मन आदिषु ब्रह्मदृष्टिरेव युक्ता, न ब्रह्मणि मन आदिदृष्टिः, ब्रह्मणो मन आदिभ्य उत्कर्षात्, तेषाञ्च विपर्य-यात्, उत्कृष्टे हि राजनि भृत्यदृष्टिः प्रत्यवायकरी, भृत्ये तु राजदृष्टिरभ्युदयाय ।। ५ ।।</div>
</div>
<div class="verse" type="sutra" id="SB_C04_S01_V06" data-adhikaranaID="SB_C04_S01_A127" data-adhikarana="आदित्यादिमत्यधिकरणम्">
<div class="versetext"> आदित्यादिमतयश्चाङ्ग उपपत्तेः ।। ६ ।। </div>
<div class="bhashya" id="SB_C04_S01_V06_B1">‘य एवासौ तपति तमुद्गीथमुपासीत’ इत्यादिषु कर्माङ्गाश्रयेषूपासनेषु संशयः-किमुद्गीथदौ कर्माङ्गे आदित्यादिदृष्टिः कतर्व्या? उतादित्यादिषूद्गीथादिदृष्टिरिति, उत्कृष्टदृष्टिर्निकृष्टे कतर्व्येति न्यायात् उद्गीथादीनां च फलसाधनभूतकर्माङ्गत्वेनाफलेभ्य आदित्यादिभ्य उत्कृष्टत्वादादित्यादिषूद्गीथादिदृष्ट</div>
<div class="bhashya" id="SB_C04_S01_V06_B2"> इति प्राप्तेऽभिधीयते-आदित्यादिमतयश्चाङ्गे-इति चशब्दोऽवधारणे, क्रत्वङ्गे उद्गीथादावादित्यादिदृष्टय एव कायाः, कुतः? उपपत्तेः-आदित्यादीनामेवोत्कृष्टत्वोपपत्तेः, आदित्यादिदेवताराधनद्वारेण हि कमर्णामपि फलसाधनत्वम्, अतस्तद्दृष्टिरुद्गीथाद्यङ्गे ।। ६ ।।</div>
</div>
<div class="verse" type="sutra" id="SB_C04_S01_V07" data-adhikaranaID="SB_C04_S01_A128" data-adhikarana="आसीनाधिकरणम्">
<div class="versetext">आसीनः सम्भवात् ।। ७ ।। </div>
<div class="bhashya" id="SB_C04_S01_V07_B1">   मोक्षसाधनतया वेदान्तशास्त्रैर्विहितं ज्ञानं ध्यानोपासनादिशब्दवाच्यमसकृदावृत्तं सन्ततस्मृतिरूप-मित्युक्तम्, तदनुतिष्ठन्नासीनः शयानः तिष्ठन् गच्छंश्च विशेषाभावादनियमेनानुतिष्ठेन्-</div>
<div class="bhashya" id="SB_C04_S01_V07_B2"> इति प्राप्त उच्यते -आसीनः-इति । आसीन उपासनमनुतिष्टेत्; कुतः? सम्भवात्-आसीनस्यैवह्येकाग्रचित्त-  ४.१.७ तासम्भवः; स्थितिगत्योः प्रयत्रसापेक्षत्वात्, शयाने च निद्रासम्भवात् । पश्चार्धधारणप्रयत्रनिवृत्तये सापाश्रये आसीनः कुर्यात् ।। ७ ।।</div>
</div>
<div class="verse" type="sutra" id="SB_C04_S01_V08" data-adhikaranaID="SB_C04_S01_A128" data-adhikarana="आसीनाधिकरणम्">
<div class="versetext"> ध्यानाच्च ।। ८ ।। </div>
<div class="bhashya" id="SB_C04_S01_V08_B1"> ‘निदिध्यासितव्यः’ इति ध्यानरूपत्वादुपासनस्यैकाग्रचित्तताऽवश्यम्भाविनी, ध्यानं हि विजातीयप्रत्यया-न्तराव्यवहितमेकचिन्तनमित्युक्तम् ।। ८ ।।</div>
</div>
<div class="verse" type="sutra" id="SB_C04_S01_V09" data-adhikaranaID="SB_C04_S01_A128" data-adhikarana="आसीनाधिकरणम्">
<div class="versetext">अचलत्वं चापेक्ष्य ।। ९ ।।</div>
<div class="bhashya" id="SB_C04_S01_V09_B1"> निश्चलत्वं चापेक्ष्य पृथिव्यन्तरिक्षादिषु ध्यानवाचोयुक्तिर्दृश्यते ‘ध्यायातीव पृथिवी, ध्यायतीवान्तरिक्षं, ध्यायतीव द्यौः, ध्यायन्तीवापो, ध्यायन्तीवपर्वताः’ इति । अतः पृथिवीपर्वतादिवदेकाग्रचित्ततयानिश्च-लत्वमुपासकस्यासीनस्यैव सम्भवेत् ।। ९ ।</div>
</div>
<div class="verse" type="sutra" id="SB_C04_S01_V10" data-adhikaranaID="SB_C04_S01_A128" data-adhikarana="आसीनाधिकरणम्">
<div class="versetext"> स्मरन्ति च ।। १० ।।</div>
<div class="bhashya" id="SB_C04_S01_V10_B1"> स्मरन्ति चासीनस्यैव ध्यानं ‘शुचौ देशे प्रतिष्ठष्य स्थिरमासनमात्मनः । नात्युछ्रिच्तं नातिनीचं चेलाजिन-कुशोत्तरम् । तत्रैकाग्रं मनः कृत्वा यतचित्तेन्द्रियक्रियः । उपविश्यासने युञ्ज्याद्योगमात्मविशुद्धये’ इति ।। १० ।। </div>
</div>
<div class="verse" type="sutra" id="SB_C04_S01_V11" data-adhikaranaID="SB_C04_S01_A128" data-adhikarana="आसीनाधिकरणम्">
<div class="versetext"> यत्रैकाग्रता तत्राविशेषात् ।। ११ ।। </div>
<div class="bhashya" id="SB_C04_S01_V11_B1"> एकाग्रतातिरिक्तदेशकालवि◌ोषाश्रवणादेकाग्रतानुकूलो यो देशः कालश्च, स एवोपासनस्य देशः कालश्च ।  ४.१.११        ‘समे शुचौ शर्करावन्हिवालुकाविवर्जिते’ इति वचनमेकाग्रतैकान्तदोमाह, न तु देशं नियच्छति, ‘मनोऽनुकूले’ इति वाक्यशेषात् ।। ११ ।। </div>
</div>
<div class="verse" type="sutra" id="SB_C04_S01_V12" data-adhikaranaID="SB_C04_S01_A129" data-adhikarana="आप्रायणाधिकरणम्">
<div class="versetext">आप्रयाणात्तत्रापि हि दृष्टम् ।। १२ ।।</div>
<div class="bhashya" id="SB_C04_S01_V12_B1"> तदिदमपवर्गसाधनमुक्तलक्षणमुपासनमेकाह एव सम्पाद्यम्, उताऽऽप्रयाणात्प्रत्यहमनुवर्तनीयमिति विशय - एकस्मिन्नवाहनि शास्त्रार्थस्य कृतत्वात्तावतैव परिसमापनीयम्- </div>
<div class="bhashya" id="SB_C04_S01_V12_B2">  इति प्राप्त उच्यते - आप्रयाणात् - इति । आमरणादनुवर्तनीयम्, कुतः? तत्रापि हि दृष्टम् -उपासनोद्योग-प्रभृत्याप्रयाणान्मध्ये यः कालस्तत्र सर्वत्रापि दृष्टमुपासनम् ‘स खल्वेवं वर्तयन् यावदायुषं ब्रह्मलोक-मभिसंपद्यते’ इति ।। १२ ।।</div>
</div>
<div class="verse" type="sutra" id="SB_C04_S01_V13" data-adhikaranaID="SB_C04_S01_A130" data-adhikarana="तदधिगमाधिकरणम्">
<div class="versetext"> तदधिगम उत्तरपूर्वाधियोरश्लेषविनाशौ तद्वयपदेशात् ।। १३ ।।  </div>
<div class="bhashya" id="SB_C04_S01_V13_B1">  एवं विद्यास्वरूपं विशोध्य विद्याफलं चिन्तयितुमारभते; ब्रह्मविद्याप्राप्तौ पुरुष-स्योत्तरपूर्वाधयोरश्लेपविनाशौ श्रूयेते ‘तद्यथा पुष्करपलाश आपो न श्लिष्यन्ते एवमेवंविदि पापं कर्म न श्लिष्यते’ ‘तस्यैवात्मा पदवित्तं विदित्वा न कर्मणा लिप्यते पापकेन’ इत्युत्तराघाश्लेषः, ‘तद्यथेषीकतूलमग्नौ  ४.१.१३        प्रोतं प्रदूयेतैवं हास्य सर्वे पाष्मानः प्रदूयन्ते’ ‘क्षीयन्ते चास्य कर्माणि तस्मिन् दृष्टे परावरे’ इति पूर्वाधवि- नाशः । एतावश्लेषविनाशौ विद्याफलभूतावुपपद्येते, नेति संशयः । किं युक्तम्? नोपपद्येते इति । कुतः ‘ना- भुक्तं क्षीयते कर्म कल्पकोटिशतैरपि’ इत्यादिशास्त्रविरोधात् । अश्लेषविनाशव्यपदेशस्तु मोक्षसाधनभूतवि-द्याविधायिवाक्यशेषगतः कथञ्चिद्विद्यास्तुतिप्रतिपादनेनाप्युपपद्यते । न च विद्या पूर्वोत्तराधयोः प्रायश्चित्त- तया विधीयते; येन प्रायश्चित्तेनाधविनाश उच्यते । विद्या हि ‘ब्रह्मविदाप्नोति परम्’ ‘ब्रह्म वेद ब्रह्मैव भवति’ इति ब्रह्मप्राप्त्युपायतया विधीयते । अतो विद्यार्थवादोऽयमधविनाशाश्लेषव्यपदेश इति ।</div>
<div class="bhashya" id="SB_C04_S01_V13_B2">एवं प्राप्तेऽभिधीयते-तदधिगमे-इति । विद्याप्राप्तौ पुरुषस्य विद्यामाहात्म्यादुत्तरपूर्वाधयोरश्लेषविनाशावुपपद्यते; कुतः? एवंविधं हि विद्यामाहात्म्यवगम्यते ‘एवंविदि पापं कर्म न श्लिष्यते’ ‘एवं हास्य सर्वे पाष्मानः प्रदूयन्ते’ इत्यादिव्यपदेशात् । न च ‘नाभुक्तं क्षीयते कर्म’ इत्यनेन शास्त्रेणास्य विरोधः, भिन्नविषयत्वात् । तद्धि कर्मणां फलजननसामथ्यर्द्गढिमविषयम्; एतत्तूत्पन्नाया विद्यायाः प्राक्कृतानां पाष्मनां फलजनन-शक्तिविनाशसामर्थ्यम् उत्पत्स्यमानानां च फलजननशक्तयुत्पत्तिप्रबन्धकरणसामर्थ्यं च प्रतिपादयतीति द्वयोर्विषयो भिद्यते । यथाऽग्निजलयोरौष्ण्यतन्निवारणप्तामर्थ्यविषययोर्द्वयोः प्रमाणयोरपि विषयभेदात्प्रा-माण्यम्, एवमात्रापीति न कश्चिद्विरोधः । अधस्याश्लेषकरणं-वैदिककर्मायोग्यतावासनाप्रत्यवायहेतु-शकत्युत्पत्तिप्रतिबन्धकरणम् । अधानि हि कृतानिपुरुषस्य वैदिककर्मायोग्यतां, सजातीयकर्मान्तरारम्भ-रुचिं, प्रत्यवायं च कुर्वन्ति । अधस्य  ४.१.१३        विनाशकरणम्-उत्पन्नायास्तच्छक्तेर्विनाशकरणम् । शक्तिरपि परमपुरुषाप्रीतिरेव । तदेवं विद्या वेदितुर्वेद्या-त्यथप्रियत्वेन स्वयमपि निरतिशयप्रिया सती वेद्यभूतपरमपुरुषाराधनस्वरूपा पूर्वकृताधसञ्चयजनित-परमपुरुषाप्रीतिं विनाशयति; सैव विद्या स्वोत्पत्त्युत्तरकालभाव्यधनिमिवपरमपुरुषाप्रीत्युत्पत्तिं च प्रतिबध्नाति । तद्विदमश्लेषवचनं प्रामादिकविषयं मन्तव्यम्, ‘नाविरतो दुश्चरितात्’ इत्यादिभिः शास्त्रैरा-प्रायणादहरहरुत्पद्यमानाया उत्तरोत्तरातिशयभागिन्याः विद्यायाः दुश्चरितविरतिनिष्पाद्यत्वावगमात् ।। १३ ।।</div>
</div>
<div class="verse" type="sutra" id="SB_C04_S01_V14" data-adhikaranaID="SB_C04_S01_A131" data-adhikarana="इतरासंश्लेषाधिकरणम्">
<div class="versetext"> इतरस्याप्येवमसंश्लेष पाते तु ।। १४ ।।</div>
<div class="bhashya" id="SB_C04_S01_V14_B1"> उत्तरपूर्वाधयोर्विद्ययाऽश्रलेषविनाशावुक्तौ, इतरस्य-पुण्यस्यापि, एवम्-उक्तेन न्यायेनाश्लेषविनाशौ विद्यया स्याताम्, विद्याफलविरोधित्वसामान्याद्वयपदेशाच्च । भवति च व्यपदेशः-उभे सुकृतदुष्कृते निर्दिश्य ‘सर्वे पाष्मानोऽतो निवत्तर्न्ते’ इति, ‘तत्सुकृतदुष्कृते धूनुते’ इति च मुमुक्षोरनिष्टफलत्वात्सुकृतस्यापि पाष्म-शब्देन व्यपदेशः । सुकृतस्यापि शास्त्रीयत्वात्तत्फलस्य केषांचिदि◌ेयत्वदर्शनाच्च विद्याया अविरोधशङ्कां निवर्तयितुमतिदेशः । ननु विदुषोऽपि सेतिकतर्व्यताकोपासननिर्वृत्तये वृष्टयन्नादिफलानीष्टान्येव; कथं तेषां विरोधाद्विनाश उच्यते; तत्राह-पाते तु-इति । शरीरपाते तु तेषां विनाशः, शरीपाताद्वर्ध्वं तु विद्यानुगुणदृष्टफलानि सुकृतानिनश्यन्तीत्यर्थः ।। १४ ।।</div>
</div>
<div class="verse" type="sutra" id="SB_C04_S01_V15" data-adhikaranaID="SB_C04_S01_A132" data-adhikarana="अनारब्धाधिकरणम्">
<div class="versetext"> अनारब्धकार्ये एव तु पूर्वे तदवधेः ।। १५ ।।</div>
<div class="bhashya" id="SB_C04_S01_V15_B1">ब्रह्मविद्योत्पत्तेः पूर्वोत्तरभाविनोः सुकृतदुष्कृतयोरश्लेषविनाशावुक्तौ; ततः पूर्वभाविनोः सूकृतदू◌ुष्कृतयोः किमविशेषेण विनाशः? उतानारब्धकार्ययोरेवेति विशये ‘सर्वे पाष्मानः प्रदूयन्ते’ इति विद्याफलस्याविशष-श्रवराद्विद्योत्पत्त्युत्तरकालभावन्याश्च शरीरस्थितेः कुलालचक्रभ्रमणादिवत्संस्कार-वशादप्युपपत्तेरविशेषेण-  </div>
<div class="bhashya" id="SB_C04_S01_V15_B2">  इति प्राप्ते उच्यते-अनारब्धकार्ये एव तु पूर्वे-इति । विद्योत्पत्तेः पूर्वे सुकृतदुष्कृते अनारब्धकार्ये-अप्रवृत्तफले  </div>
</div>
<div class="verse" type="sutra" id="SB_C04_S01_V16" data-adhikaranaID="SB_C04_S01_A133" data-adhikarana="अग्निहोत्राद्यधिकरणम्">
<div class="versetext"> अग्निहोत्रादि तु तत्कार्यायैव तद्दर्शनात् ।। १६ ।। </div>
<div class="bhashya" id="SB_C04_S01_V16_B1"> ‘इतरस्याऽप्येवमसंश्लेषः’ इति विद्यावलात्सुकृतस्याप्यसंश्लेष उक्तः, अग्निहो-त्रादीनां नित्यनैमिविकानां स्वाश्रमधर्माणामपि सुकृतत्वसामान्येन तत्फलस्याश्लेषादनिच्छतोऽननुष्ठाने प्राप्ते उच्यते-</div>
<div class="bhashya" id="SB_C04_S01_V16_B2">अग्निहोत्रादि तु- इति । तुशब्दः सुकृतान्तरेभ्यो विशेषणार्थः, अग्निहोत्राद्याश्रमधर्माः फला-श्लेषासम्भवादनुष्ठेया एव, तदसम्भवश्च तत्कार्यार्थत्वात्तेषाम्, विद्याख्यकार्यायैव हि विदुषोऽग्निहोत्राद्यनुष्ठा- नम्, कथमिदमवगम्यते? तद्दर्शनात्, दृश्यते हि ‘तमेतं वेदानुवचनेन ब्राह्मणा विविदिषन्ति यज्ञेन दानेन तपसाऽनाशकेन’ इत्यादिनाऽग्निहोत्रादीनां विद्यासाधनत्वं विद्यायाश्चाप्रयाणादभ्यासाधेयातिशयाया अह-रहरुत्पाद्यत्वात्तदुत्पत्त्यर्थमाश्रमकर्माप्यहरहरनुष्ठेयमेव, अन्यथाऽऽश्रमकर्मलोपे दूषितान्तःकरणस्य विद्या-त्पत्तिरेव न स्यात् ।। १६ ।। </div>
</div>
<div class="verse" type="sutra" id="SB_C04_S01_V17" data-adhikaranaID="SB_C04_S01_A133" data-adhikarana="अग्निहोत्राद्यधिकरणम्">
<div class="leading_bhashya" id="SB_C04_S01_V17_I01"> यदि अग्निहोत्रादिसाधुकृत्या विद्योत्पत्त्यर्थाः, विद्योत्पत्तेः प्राचीनं च सुकृतं ‘यावत्सम्पातमुषित्वा’ ‘प्राप्या- न्तं कर्मणः’ इत्यनुभवेन विनष्टम्; भुक्तशिष्टं च प्रारब्धफलं ‘सुहृदः साधुकृत्याम्’ इत्यस्य को विषयः? तत्राह- </div>
<div class="versetext"> अतोऽन्यापि ह्येकेषामुभयोः ।। १७ ।।  </div>
<div class="bhashya" id="SB_C04_S01_V17_B1"> अतोऽग्निहोत्रादिसाधुकृत्याया विद्योत्पत्त्यर्थाया अन्यापि विद्याधिगमात् पूर्वोत्तरयोरुभयोरपि पुण्यकर्मणोः प्रबलकमर्प्रतिबद्धफला साधुकृत्याऽनन्ता सम्भवत्येव, तद्विषयमिदमेकेषां शाखिनां वचनम् ‘तस्य पुत्रा दायमुपयन्ति सुहृदः साधुकृत्या’मिति । विद्याऽश्लेषविनाशुश्रुतिश्च तद्विषया ।। १७ ।। </div>
</div>
<div class="verse" type="sutra" id="SB_C04_S01_V18" data-adhikaranaID="SB_C04_S01_A133" data-adhikarana="अग्निहोत्राद्यधिकरणम्">
<div class="leading_bhashya" id="SB_C04_S01_V18_I01"> अनुषिंतस्यापि कर्मणः फलप्रतिबन्धसम्भवं पूर्वोक्तं स्मारयति - </div>
<div class="versetext"> यदेव विद्ययेति हि ।। १८ ।। </div>
<div class="bhashya" id="SB_C04_S01_V18_B1"> ‘यदेव विद्यया करोति तदेव वीर्यवत्तरम्’ इत्युद्गीथविद्यायाः क्रतुफलाप्रतिबन्धफलत्ववचनेनानुष्ठितस्यापि कर्मणः फलप्रतिबन्धः सूच्यते हि । अतो विदुषोऽनुष्ठितप्रतिबद्धफलविषयं ‘सुहृदः साधुकृत्याम्’ इति शा-ट्यायनिम् ।। १८ ।।</div>
</div>
<div class="verse" type="sutra" id="SB_C04_S01_V19" data-adhikaranaID="SB_C04_S01_A134" data-adhikarana="इतरक्षपणाधिकरणम्">
<div class="versetext"> भोगेन त्वितरे क्षपयित्वाऽथ संपद्यते ।। १९ ।।</div>
<div class="bhashya" id="SB_C04_S01_V19_B1"> ययोः पुण्यपापयोरश्लेषविनाशावुक्तौ । ताभ्यामितरे आरब्धकार्ये पुण्यपापे किं विद्यायोनिशरीरावसाने? उत तच्छरीरावसाने? शरीरान्तरावसाने वेत्यनियमः? इति संशये, ‘तस्य तावदेव चिरं यावन्न विमोक्ष्ये अथ संपत्स्ये’ इति तच्छरीरविमोक्षावसानत्वश्रवणात्तदवसाने- </div>
<div class="bhashya" id="SB_C04_S01_V19_B2"> इति प्राप्त उच्यते-भोगेन तु-इति । तुशब्दः पक्षव्यावृत्त्यर्थः, इतरे आरब्धकार्ये पुण्यपापे स्वारब्धफलभोगेन क्षपयित्वा तत्फलभोगसमाप्त्यनन्तरं ब्रह्म सम्पद्यते । ते च पुण्यपापे एकशरीरोपभोग्यफल चेत् , तच्छरीरा-</div>
<div class="authorline"> इति श्रीभगवद्रामानुजविरचिते शारीरकमीमांसाभाष्ये चतुर्थस्याध्यायस्य प्रथमः पादः ॥</div>
</div>
</div>
<div class="section" id="SB_C04_S02" type="paada" data-name="द्वितीयः पादः" data-title="चतुर्थाध्याये द्वितीयः पादः">
<div class="verse" type="sutra" id="SB_C04_S02_V01" data-adhikaranaID="SB_C04_S02_A135" data-adhikarana="वागधिकरणम्">
<div class="versetext"> वाङ्मनसि दर्शनाच्छब्दाच्च ।। १ ।। </div>
<div class="bhashya" id="SB_C04_S02_V01_B1"> इदानीं विदुषो गतिप्रकारं चिन्तयितुमारभते । प्रथमन्तावदुत्क्रान्तिश्रिन्त्यते; तत्रेदमाम्नायते ‘अस्य सोभ्य पुरुषस्य प्रयतो वाङ्मनसि संपद्यते मनः प्राणे प्राणस्तेजसि तेजः परस्यां देव-तायाम्’ इति । अत्र ‘वाङ्मनसि संपद्यते’ इति वाचो मनसि संपत्तिश्रुतिः किं वाग्वृत्तिमात्रविषया? उत वाग्विषयेति विशये-वृत्तिमात्रविषयेति युक्तम् । कुतः? मनसो वाक्प्रकृतित्येभावात्, तत्र वाक्स्वरूप-सम्पत्त्यसम्भवात् । वागादिवृत्तिनां मनोधीनत्वेन वृत्तिसम्पत्तिश्रुतिः कथंचिदुपपद्यत इति ।</div>
</div>
<div class="verse" type="sutra" id="SB_C04_S02_V02" data-adhikaranaID="SB_C04_S02_A135" data-adhikarana="वागधिकरणम्">
<div class="versetext">अत एव सर्वाण्यनु ।। २ ।।  </div>
<div class="bhashya" id="SB_C04_S02_V02_B1">यतो वाचो मनसा संयोगमात्रं सम्पत्तिर्न तु लयः; अत एव वाचमनु सर्वेषामिन्द्रियाणां मनसि सम्पत्तिश्रुति-  </div>
</div>
<div class="verse" type="sutra" id="SB_C04_S02_V03" data-adhikaranaID="SB_C04_S02_A136" data-adhikarana="मनोऽधिकरणम्">
<div class="versetext"> तन्मनः प्राण उत्तरात् ।। ३ ।।  </div>
<div class="bhashya" id="SB_C04_S02_V03_B1"> तत्सर्वेन्द्रियसयुक्तं मनः प्राणे सम्पद्यते-प्राणेन संयुज्यते न मनोवृत्तिमात्रम् । कुतः? उत्तरात्-मनः प्राणे’ इति वाक्यात् । अधिकाशङ्का तु, ‘अन्नमयं हि सोम्य मनः’ इति वचनान्मनसोऽन्नप्रकृतिकत्वमवगम्यते, अन्नस्य च ‘ता अन्नमसृजन्त’ इत्यम्मयत्वं सिद्धम् । आपोमयः प्राणः’ इति चाष्प्रकृतित्वं प्राणस्यावगम्यते । अतो मनः प्राणे संपद्यते’ इत्यत्र प्राणशब्देन प्राणप्रकृतिभूता अपो निर्दिश्य तासु मनःसम्पत्तिप्रतिपादने परम्परया स्व-कारणे लय इति सम्पत्तिवचनमुपपन्नं भवति-इति ।</div>
<div class="bhashya" id="SB_C04_S02_V03_B2">परिहारस्तु ‘अन्नमयं हि सोम्य मनः, आपोमयः प्राणः’ इति मनःप्राणयोरन्नेनाद्भिश्चाप्यायनमुच्यते, न तत्प्रकृतित्वम्, आहङ्कारिकत्वान्मनसः, आकाशविकारत्वाच्च प्राणस्य । प्राणशब्देनापां लक्षणा च स्या- दिति ।। ३ ।।</div>
</div>
<div class="verse" type="sutra" id="SB_C04_S02_V04" data-adhikaranaID="SB_C04_S02_A137" data-adhikarana="अध्यक्षाधिकरणम्">
<div class="versetext"> सोऽध्यक्षे तदुपगमादिभ्यः ।। ४ ।।</div>
<div class="bhashya" id="SB_C04_S02_V04_B1">  यथा ‘वाङ्मनसि संपद्यते मनः प्राण’ इति वचनानुरोधेन मनःप्राणयोरेव वाङ्मनसयोः संपत्तिः तथा प्राणस्तेजसीति वचनात्तेजस्येव प्राणः सम्पद्यते- </div>
<div class="bhashya" id="SB_C04_S02_V04_B2">इति प्राप्त उच्यते-सोऽध्यक्षे-इति । स प्राणोऽध्यक्षे करणाधिषे जीवे सम्पद्यते । कुतः? तदुपगमादिभ्यः, प्राण- स्य जीवोपगमस्तावच्छ्रूयते ‘एवमेवेममात्मानमन्तकाले सर्वोप्राणा अभिसमायन्ति’ इति, तथा जीवेन सहप्राणस्योत्क्रान्तिः श्रूयते ‘तमुत्क्रामन्तं प्राणोऽनूत्क्रामति इति, प्रतिष्ठा च जीवेन सह श्रूयते ‘कस्मिन्नु-त्क्रान्त उत्क्रान्तो भविष्यामि कस्मिन् वा प्रतिष्ठिते प्रतिष्ठास्यामि’ इति । एवं जीवेन संयुज्य तेन सह तेज-स्सम्पत्तिरिह प्राणस्तेजसीत्युच्यते, यथा यमुनाया गङ्गया संयुज्य सागरगमनेऽपि यमुना सागरं गच्छतीति वचो न विरुद्धयते, तद्वत् ।। ४ ।।</div>
</div>
<div class="verse" type="sutra" id="SB_C04_S02_V05" data-adhikaranaID="SB_C04_S02_A138" data-adhikarana="भूताधिकरणम्">
<div class="versetext"> भूतेषु तच्छ्रुतेः ।। ५ ।।</div>
<div class="bhashya" id="SB_C04_S02_V05_B1">‘प्राणस्तेजसि’ इति जीवसंयुक्तस्य प्राणस्य तेजसि संपत्तिरुक्ता; सा सम्पत्तिः किं तेजोमात्रे? उत संहतेषु सर्वेषु भूतेष्विति विशये तेजोमात्रश्रवणात्तेजसि -</div>
</div>
<div class="verse" type="sutra" id="SB_C04_S02_V06" data-adhikaranaID="SB_C04_S02_A138" data-adhikarana="भूताधिकरणम्">
<div class="versetext"> नैकस्मिन्दर्शयतो हि ।। ६ ।। </div>
<div class="bhashya" id="SB_C04_S02_V06_B1"> नैकस्मिन्, एकैकस्य कार्याक्षमत्वात् । दर्शयतो ह्यक्षमत्वं श्रुतिस्मृती ‘अनेन जीवेनात्मनाऽनुप्रविश्य नाम- रूपे व्याकरवाणि तासां त्रिवृतं त्रिवृतमेकैकां करवाणि’ इति नामरूपव्याकरणयोग्यत्वाय त्रिवृत्करण-मुपदिश्यते । ‘नानावीर्याः पृथग्भूतास्ततस्यते संहति विना नाशक्नुवन्प्रजाः स्त्रष्टुमसमागम्य कृत्स्नशः । समेत्यान्योन्यसंयोगं परस्परसमाश्रयाः ।   महादाद्या विशेषान्ता ह्यण्डमुत्पादयन्ति तै’ इति । अतः ‘प्राण-स्तेजसि’ इति तेजश्शब्देन भूतान्तरसंसृष्टमेव तेजज्रभिधीयते । अतो भूतेष्वेव सम्पत्तिः ।। ६ ।।</div>
</div>
<div class="verse" type="sutra" id="SB_C04_S02_V07" data-adhikaranaID="SB_C04_S02_A139" data-adhikarana="आसृत्युपक्रमाधिकरणम्">
<div class="versetext"> समाना चासृत्युपक्रमादमृतत्वंचानुपोष्य ।। ७ ।।  </div>
<div class="bhashya" id="SB_C04_S02_V07_B1">इयमुत्क्रान्तिः किं विद्वदविदुषोः समाना? उताविदुष एवेति चिन्तायाम्, अविदुष एवेति प्राप्तम् । कुतः? विदुषोऽत्रैवामृतत्ववचनादुत्क्रान्त्यभावात् । विदुषो ह्यत्रैवामृतत्वं श्राव्यते ‘यदा सर्वे प्रमुच्यन्ते कामा येऽस्य हृदि स्थिताः । अथ मर्त्योऽमृतो भवत्यत्र ब्रह्म समश्नुते’ इति -  </div>
<div class="bhashya" id="SB_C04_S02_V07_B2">एवं प्राप्तेऽभिधीयते-समाना चासृत्युपक्रमात्-इति, विदुषोऽप्यासृत्युपक्रमादुत्क्रान्तिः समाना । आसृत्युप-क्रमात्-आगत्युपक्रमात्, नाडीप्रवेशात् प्रागित्यर्थः । विदुषोऽपि हि नाडीविशेषेणोत्क्रम्य गतिः श्रुयते ‘शतं चैका च हृदस्य नाड्यस्तासां मृर्द्धानमभिनिःसृतैका । तयोर्ध्वमायन्नमृतत्वमेति विष्वङ्ङन्या उत्क्र- मणे भवन्ति’ इति । एवं नाडीविशेषेण गतिश्रवणाद्विदुषोऽप्युत्क्रान्तिरवर्जनीया । सा च नाडीप्रवेशात् प्राग्विशेषाश्रवणात्समाना । तत्प्रवेशदशायां च विशेषः श्रूयते ‘तेन प्रद्योतेनैष आत्मा निष्क्रामति चक्षुषो वा मूर्ध्नो वा अन्येभ्यो वा शरीरदेशेभ्यः’ इति । ‘शतं चैका च हृदयस्य’ इत्यनया श्रुत्यैकार्थ्यात् भूर्ध्नो निष्क्र- मणं विद्वद्विषयम्, इतरदविद्वद्विषयम्, यदुक्तं विदुषोऽत्रैवामृतत्वं श्राव्यते इति, तत्रोच्यते-अमृतत्वं चानु-पोष्य-इति । चशब्दोऽवधारणे । अनुपोष्य शरीरेन्द्रियादिसंबन्धमदग्ध्वैव, यदमृतत्वम् - उत्तरपूर्वाधयोरश्लेष- </div>
</div>
<div class="verse" type="sutra" id="SB_C04_S02_V08" data-adhikaranaID="SB_C04_S02_A139" data-adhikarana="आसृत्युपक्रमाधिकरणम्">
<div class="versetext">तदाऽपीतेः संसारव्यपदेशात् ।। ८ ।। </div>
<div class="bhashya" id="SB_C04_S02_V08_B1"> अवश्यं च तत्-अमृतत्वमदग्धदेहसम्बधस्यैवेति विमेयम्, कुतः? आऽपीतेः संसारव्यपदेशात्, अपीतिरप्ययो ब्रह्मप्राप्तिः । सा चार्चिरादिना मार्गेणदेशविशेषं गत्वेति वक्ष्यते,आतदवस्थाप्राप्तेः संसारोदेहसम्बन्धलक्षणो हि व्यपदिश्यते, ‘तस्य तावदेव चिरं यावन्न विमोक्ष्येऽथ संपत्स्ये’ इति । ‘अश्व इव रोमाणि विधूय पापं चन्द्र इव राहोर्मुखात् प्रमुच्य । धूत्वा शरीरमकृतं कृतात्मा ब्रह्मलोकमभिसंभवामि’ इति च ।। ८ ।।</div>
</div>
<div class="verse" type="sutra" id="SB_C04_S02_V09" data-adhikaranaID="SB_C04_S02_A139" data-adhikarana="आसृत्युपक्रमाधिकरणम्">
<div class="versetext"> सूक्ष्मं प्रमाणतश्च तथोपलब्धेः ।। ९ ।।  </div>
<div class="bhashya" id="SB_C04_S02_V09_B1">  इतश्च विदुषोऽपि बन्धो नात्र विदग्धः, यतः सूक्ष्मं शरीरमनुवर्तते । कुत इदमवगम्यते । प्रमाणतस्तथोपलब्धेः । उपलभ्यते हि देवयानेन पथा गच्छतो विदुषः, ‘तं प्रतिव्रूयात् सत्यं व्रूयात्’ इति चन्द्रमसा संवादवचनेन शरीर-सद्भावः । अतः सूक्ष्मशरीरमनुवर्तते । अतश्च बन्धो न दग्धः ।। ९ ।।  </div>
</div>
<div class="verse" type="sutra" id="SB_C04_S02_V10" data-adhikaranaID="SB_C04_S02_A139" data-adhikarana="आसृत्युपक्रमाधिकरणम्">
<div class="versetext"> नोपमर्देनातः ।। १० ।। </div>
<div class="bhashya" id="SB_C04_S02_V10_B1"> अतः ‘यदा सर्वे प्रमुच्यन्ते कामा येऽस्य हृदि स्थिताः । अथ मर्त्योऽमृतो भवत्यत्र ब्रह्म समश्नुते’ इति वचनं न बन्धोपमर्देनामृतत्वं वदति ।। १० ।।  </div>
</div>
<div class="verse" type="sutra" id="SB_C04_S02_V11" data-adhikaranaID="SB_C04_S02_A139" data-adhikarana="आसृत्युपक्रमाधिकरणम्">
<div class="versetext"> अस्यैव चोपपत्तेरूष्मा ।। ११ ।। </div>
<div class="bhashya" id="SB_C04_S02_V11_B1"> अस्य सूक्ष्मशरीरस्य क्कचिद्विद्यमानत्वोपपत्तेर्विदुषः प्रक्रान्तमरणस्य मरणात्प्रागूष्मा स्थूलशरीरेक्काचित्क उपलभ्यते । न च स्थूलस्यैव शरीरस्यायमूष्मा अन्यत्रानुपलब्धेः, ततश्चोष्मणः क्कचिदुपलब्धिर्विदुषः सूक्ष्म-शरीरस्योत्क्रन्तिनिबन्धनेति गम्यते,   तस्माद्विदुषोऽप्यासृत्युपक्रमात्समानोत्क्रान्तिरिति सुष्ठूक्तम् ।। ११ ।।  </div>
</div>
<div class="verse" type="sutra" id="SB_C04_S02_V12" data-adhikaranaID="SB_C04_S02_A139" data-adhikarana="आसृत्युपक्रमाधिकरणम्">
<div class="leading_bhashya" id="SB_C04_S02_V12_I01">पुनरपि विदुष उत्क्रन्तिर्न सम्भवतीत्याशङ्कय परिहि◌ृयते -</div>
<div class="versetext"> प्रतिषेधादिति चेन्न शारीरात्स्पष्टो ह्येकेषाम् ।। १२ ।। </div>
<div class="bhashya" id="SB_C04_S02_V12_B1">यदुक्तं विदुषोऽप्युत्क्रान्तिः समानेति तन्नोपपद्यते, विदुष उत्क्रान्तिप्रतिषेधात्, तथा हि- ‘स एतास्तेजोमात्राः समभ्याददानो हृदयमेवान्वपक्रामति’ तमुत्क्रामन्तं प्राणोऽनूत्क्रामति’ इत्यविदुष उत्क्रान्तिप्रकारमभिधाय ‘अन्यन्नवतरं कल्याणतरं रूपं कुरुते’ इति । देहान्तरपरिग्रहं चाभिधाय ‘प्राप्यान्तं कर्मणस्तस्य यत्किञ्चेह  ४.२.१२  करोत्ययं तस्माल्लोकात्पनरेत्यस्मै लोकाय कर्मण इति तु कामयमानः’ इत्यर्विद्वद्विषयं परिसमाप्य ‘अथा-कामयमानो योऽकामोनिष्काम आप्तकाम आत्मकामो न तस्य प्राणा उत्क्रामन्ति ब्रह्मैव सन्व्रह्माष्येति’ इति विदुष उत्क्रान्तिः प्रतिषिध्यते, तथा पूर्वत्रार्तभागप्रश्नेऽपि विदुष उत्क्रान्तिप्रतिषेधो दृश्यते ‘अपपुनर्मृत्युं जयति’ इति विद्वांसं प्रस्तुत्य ‘याज्ञवल्क्य इति होवाच यत्रायं पुरुषो म्रियत उदस्मात्प्राणा उत्क्रामन्त्याहो’ इति पृष्टे ‘नेति होवाच याज्ञवल्क्योऽत्रैव समवलीयन्ते स उच्छकयत्याध्मातो मृतः शेतः’ इति । अतो विद्वा-निहैवामृतत्वं प्राप्नोतीति चेत्-तन्न, शारीरात् प्रत्यगात्मनः प्राणानामुत्क्रान्तिर्ह्यत्र प्रतिषिध्यते, न शरीरात्, ‘न तस्य प्राणा उत्क्रामन्ती’त्यत्र तच्छब्देन ‘अथाकामयमानः’ इति प्रकृतः शारीर एव परामृश्यते नाश्रुतं शरीरम् । तस्येति षष्ठया प्राणानां सम्बन्धित्वेन शारीरो निर्दिष्टः न तूक्रान्त्यपादनत्वेन, उत्क्रान्त्यपादानन्तु शरीरमेवेति चेन्न अपादानापेक्षायामश्रुताच्छरीरात् सम्बन्धितया श्रुतस्यात्मन एव सन्निहितत्वेनापादानतया-ऽपि ग्राह्यत्वात् । किञ्च प्राणानां जीवसम्बन्धितयैव प्रज्ञातानां तत्सम्बन्धकथने प्रयोजनाभावात् सम्बन्ध-मात्रवाचिन्या षष्ठया अपादनमेव विशेष इति निश्चीयते, यथा नटस्य ◌ृणोतीति, न चात्र विवदितव्यं स्पष्टो ह्येकेषां माध्यन्दिनानामाम्नाये शारीरो जीव एवापादानमिति, योऽकामो निष्काम आप्तकाम आत्मकामो  ४.२.१२  न तस्मात्प्राणा उत्क्रामन्तीति । शारीरात्प्राणानामुत्क्रान्तिप्रसङ्गाभावात्प्रतिषेधो नोपपद्यते इति चेन्न तस्य तावदेव चिरमिति विदुषः शरीरवियोगकाले ब्रह्मसम्पत्तिवचनेन प्राणानामपि तस्मिन् काले शारीराद् विदुषो वियोगः प्रसज्यते, ततश्च देवयानेन पथा ब्रह्मसम्पत्तिनोपपद्यत इति न तस्य प्राणश उत्क्रामन्ति देवयानेन पथा ब्रह्मप्राप्तेः प्राग् जीवाद्विदुषोऽपि प्राणा न विश्लष्यन्तीत्युच्यते । आर्तभागप्रश्नोऽपि यदा विद्वद्विषयः तदा-ऽयमेव परिहारः, स त्वविद्वद्विषयस्तत्र प्रश्नप्रतिवचनयोर्ब्रह्मविद्याप्रसङ्गादर्शनात्, तत्र हि ग्रहादिग्रहरूपेणे-न्द्रियोन्द्रियार्थस्वभावोऽपामग्न्यन्नत्वं मि◌्रयमाणस्य जीवस्य प्राणापरित्यागो मृतस्य नामवाच्यकीत्यर्नु-वृत्तिस्तस्य च पुण्यपापानुगुणगतिप्राप्तिरित्येतेऽर्थाः प्रश्नपूर्वपं प्रत्युक्ताः, तत्र चापपनर्मृत्युं जयतीत्यपानग्न्य-न्नत्वज्ञानादग्निजय एव मृत्युजय उच्यते अतो नात्र विदुषः प्रसङ्गः, अविदुषस्तु प्राणाऽनुत्क्रान्तिवचनं स्थूलदे-हवत्प्राणा न मुचन्ति, अपि तु भूतसुक्ष्मवज्जीवं परिष्वज्य गच्छन्तीति प्रतिपादयतीति निरवद्यम् ।। १२ ।।</div>
</div>
<div class="verse" type="sutra" id="SB_C04_S02_V13" data-adhikaranaID="SB_C04_S02_A139" data-adhikarana="आसृत्युपक्रमाधिकरणम्">
<div class="versetext">स्मर्यते च ।। १३ ।।</div>
<div class="bhashya" id="SB_C04_S02_V13_B1">  स्मर्यते च विदुषोऽपि मूद्धन्यनाड्योत्क्रन्तिः । ‘ऊर्ध्वमेकः स्थितस्तेषां यो भित्त्वा सूर्यमण्डलम् । ब्रह्मलोक-मतिक्रम्य तेन याति परां गतिम्’ इति ।।</div>
</div>
<div class="verse" type="sutra" id="SB_C04_S02_V14" data-adhikaranaID="SB_C04_S02_A140" data-adhikarana="परसम्पत्त्यधिकरणम्">
<div class="versetext"> तानि परे तथा ह्याह ।। १४ ।।</div>
<div class="bhashya" id="SB_C04_S02_V14_B1"> सकरणग्रामः सप्राणः करणाध्यक्षः प्रत्यगात्मोत्क्रान्तिवेलायां तेजःप्रभृतिभूत-सूक्ष्मेषु सम्पद्यत इत्युक्तम्; सैषा सम्पत्तिर्विदुषो न विद्यत इत्याशङ्कय परिहृतम्, तानि पुनर्जीवपरिष्वक्तानि भूतसूक्ष्माणि किं यथाकर्म यथाविद्यं च स्वकार्याय गच्छन्ति? उत परमात्मनि सम्पद्यन्त इति विशये-मध्ये परमात्मसम्पत्तौ सुखदुःखोपभोगरूपकार्यादर्शनात्, तदुपभोगानुगुण्येन यथाकर्म   यथाविद्यं च गच्छन्ति-</div>
</div>
<div class="verse" type="sutra" id="SB_C04_S02_V15" data-adhikaranaID="SB_C04_S02_A141" data-adhikarana="अविभागाधिकरणम्">
<div class="versetext"> अविभागो वचनात् ।। १५ ।।</div>
<div class="bhashya" id="SB_C04_S02_V15_B1">  सेयं परमात्मनि सम्पत्तिः किं प्राकृतलयवत् कारणापत्तिरूपा? उत ‘वाङ्मनसि’ इत्यादिवदविभागरूपेति चिन्तायां-परमात्मनः सर्वेषां योनिभूतत्वात्कारणापत्तिरूपा-</div>
<div class="bhashya" id="SB_C04_S02_V15_B2">इति प्राप्त उच्यते-अविभागः-इति । अपृथग्भावः-पृथग्व्यवहारानर्हसंसर्ग इत्यर्थः । कुतः? वचनात् ‘तेजः पर-स्यां देवताया’मित्यत्रापि ‘वाङ्मनसि सम्पद्यते’ इत्यतः सम्पद्यत इति वचनस्यानुषङ्गात्, तस्य च संसर्ग-विशेषवाचित्वात्; अनुषक्तस्याभिधानवैरूप्ये प्रमाणाभावादुत्क्रान्तिवेलायां कारणापत्तिप्रयोजनाभावात् । पुनस्तत्राव्यक्तादिसृष्टयवचनाच्च ।। १५ ।।</div>
</div>
<div class="verse" type="sutra" id="SB_C04_S02_V16" data-adhikaranaID="SB_C04_S02_A142" data-adhikarana="तदोकोऽधिकरणम्">
<div class="versetext">तदोकोऽग्रज्वलनं तत्प्रकाशितद्वारो विद्या सामर्थ्यात्तच्छेषमत्यनुस्मृति योगाच्च हार्दानुगृहीतः शताधिकया ।। १६ ।।</div>
<div class="bhashya" id="SB_C04_S02_V16_B1">  एवं गत्युपक्रमावधि विद्वदविदुषोः समानाकार उत्क्रानितप्रकार उक्तः, इदानीं विदुषो विशेष उच्यते । तत्रेदमाम्नायते-‘शतं चैका च हृदस्य नाड्यस्तासां मूर्द्धानमभिनिःसृतैका । तयो-र्ध्वमायन्नमृतत्वमेति विष्वङ्ङन्या उत्क्रमणे भवन्ति’ इति । अनया नाडीनां शताधिकया मूर्द्धन्यनाड्येव विदुषो गमनमन्याभिरेव चाविदुषो गमनमित्ययं नियम उपपद्यते, नेति संशयः । किं युक्तम्? नियमो नोप-पद्यत इति । कुतः? नाडीनां भूयस्त्वादतिसूक्ष्मत्वाच्च दुर्विवेचतया पुरुषेणोपादातुमशक्यत्वात् । ‘तयोर्ध्व-मायन्नमृतत्वमेति विष्वङ्ङन्य उत्क्रमणे भवन्ति’ इति यादृच्छिकीमुत्क्रान्तिमनुवदतीति युक्तमिति-  </div>
<div class="bhashya" id="SB_C04_S02_V16_B2">एवं प्राप्त प्रचक्ष्महे-शताधिकया-इति । विद्वान् शताधिकया मूर्द्धन्ययैव नाङ्योत्क्रामति । न चास्याविदुषो दुर्विवेचत्वं विद्वान् हि परमपुरुषाराधनभूतात्यर्थप्रियगत्यनुस्मरणयोगाच्च प्रसन्नेन हादेन परमपुरुषेणानुगृहीतो भवति । ततश्च तदोकः- तस्य जीवस्य स्थानं हृदयम्, अग्रज्वलनं भवति,-अग्रेज्वलनं प्रकाशनं यस्य तदितमग्रज्वलनम् । परमपुरुषप्रसादात्प्रकाशितद्वारो विद्वांस्तां नाडी विजानातीति तया विदुषो गतिरुपपद्यते ।। १६ ।।</div>
</div>
<div class="verse" type="sutra" id="SB_C04_S02_V17" data-adhikaranaID="SB_C04_S02_A143" data-adhikarana="रश्म्यनुसाराधिकरणम्">
<div class="versetext"> रश्म्यनुसारी ।। १७ ।।  </div>
<div class="bhashya" id="SB_C04_S02_V17_B1">   विदुषो हृदयाच्छताधिकया मूर्धन्यनाड्या निर्गतस्यादित्यरश्मीननुसृत्यादित्य-मण्डलगतिः श्रूयते । ‘अथ यत्रैतस्माच्छरीरादुत्क्रामत्यथैतैरेव रश्मिभिरूर्ध्वमाक्रमते’ इति । तत्र रश्म्यनु-  </div>
</div>
<div class="verse" type="sutra" id="SB_C04_S02_V18" data-adhikaranaID="SB_C04_S02_A144" data-adhikarana="निशाधिकरणम्">
<div class="versetext"> निशि नेति चेन्न सम्बन्धस्य यावद्देहभावित्वाद्दर्शयति च ।। १८ ।।</div>
<div class="bhashya" id="SB_C04_S02_V18_B1"> इदमिदानीं चिन्त्यते-विदुषो निशि मृतस्यब्रह्मप्राप्तिरस्ति, नेति । यद्यपि निशा- यां सूर्यरश्मिसम्भवाद्रश्म्यनुसारेण गतिर्निशायामपि सम्भवति, तथाऽपि निशामरणस्य शास्त्रेषु गर्हितत्वात् परमपुरुषार्थलक्षणब्रह्मप्राप्तिर्निशामृतस्य न सम्भवति । शास्त्रेषु दिवामरणं प्रशस्तं, विपरीतं निशामरणं, ‘दिवा च शुक्लपक्षश्च उत्तरायणमेव च । मुमूर्षतां प्रशस्तानि विपतीतं तु गर्हितम्’ इति । दिवामरणनिशामर-  </div>
</div>
<div class="verse" type="sutra" id="SB_C04_S02_V19" data-adhikaranaID="SB_C04_S02_A145" data-adhikarana="दक्षिणायनाधिकरणम्">
<div class="versetext">अतश्चायनेऽपि दक्षिणे ।। १९ ।।</div>
<div class="bhashya" id="SB_C04_S02_V19_B1"> निशि मृतस्यापि विदुषो ब्रह्मप्राप्तौ यो हेतुरुक्तः, तत एव हेतोर्दक्षिणेऽप्ययने मृतस्य ब्रह्मप्राप्तिः सिद्धा । </div>
<div class="bhashya" id="SB_C04_S02_V19_B2">अधिकाशङ्का तु ‘अथ यो दक्षिणे प्रमीयते पितृणामेव महिमानं गत्वा चन्द्रमसः सायुज्य गच्छति’ इति दक्षिणायने मृतस्य चन्द्रप्राप्तिश्रवणाच्चन्द्रमस प्राप्तानां च तेषां यदा तत्पर्यवैत्यथैत-मेवाध्वानं पुनर्निवर्तन्तेः’ इति पुनरावृत्तिश्रवणात्, भीष्मादीनां च ब्रह्मविद्यानिष्ठानामुत्तरायणप्रतीक्षादर्श- नात् दक्षिणायने मृतस्य ब्रह्मप्राप्तिः न सम्भवति-इति ।</div>
<div class="bhashya" id="SB_C04_S02_V19_B3">परिहारस्तु-अविदुषां पितृयाणेन पथा चन्द्रमसं प्राप्तानामेव पुनरावृत्तिः, विदुषस्तु चन्द्रं प्राप्तस्यापि, ‘तस्मा-द्वह्मणो महिमानमाप्नोति’ इति वाक्यशेषात्तस्य दक्षिणायनमृतस्य चन्द्रप्राप्तिः ब्रह्म प्रपित्सतो विश्रामहेतु-मात्रमिति गम्यते । वाक्यशेषाभावेऽपि पूर्वोक्तादेव बन्धहेत्वभावाद्विदुषश्चन्द्रं प्राप्तस्यापि ब्रह्मप्राप्तिरनि- वार्या । भीष्मादीनां योगप्रभावात्स्वच्छन्दमरणानां धर्मप्रवर्तनायोत्तरायणप्राशस्त्यप्रदशर्नार्थस्तथाविधा- चारः ।। १९ ।</div>
</div>
<div class="verse" type="sutra" id="SB_C04_S02_V20" data-adhikaranaID="SB_C04_S02_A145" data-adhikarana="दक्षिणायनाधिकरणम्">
<div class="leading_bhashya" id="SB_C04_S02_V20_I01">ननु च विदुषो मुमुर्षून्प्रति पुनरावृत्त्यपुनरावृत्तिहेतुत्वेन कालविशेषविधिर्दृश्यते ‘यत्र कालेत्वनावृत्तिमावृत्तिं चैव योगिनः । प्रयाता यान्ति तं कालं वक्ष्यामि भरतषर्भ । अग्निर्ज्योतिरहः शुक्लः षण्मासा उत्तरायणम् । तत्र प्रयाता गच्छन्ति ब्रह्म ब्रह्मविदो जनाः । धूमो रात्रिस्तथा कृष्णः षण्मासा दक्षिणायनम् । तत्र चान्द्रमसं ज्योतिर्योगी प्राप्य अनिवर्तते । शुक्लकृष्णे गती ह्येतेः जगतः शाश्वते मते एकया यात्मनावृत्तिमन्ययाऽऽवर्तते पुनः’ इति तत्राह-</div>
<div class="versetext"> योगिनः प्रति स्मर्येते स्मार्त्ते चैते ।। २० ।। </div>
<div class="bhashya" id="SB_C04_S02_V20_B1">नात्र मुमुर्षून्प्रति मरणकालविशेषोपादानं स्मर्यते; अपि तु योगिनः-योगनिष्ठान्प्रति, स्मार्ते-स्मृतिविषयभूते स्मर्तव्ये देवयानपितृयाणाख्ये गतीस्मर्येते योगाङ्गतया अनुदिनं स्मर्तुम् । तथा ह्युप संहारः ‘नैते सृती पार्थ जानन् योगी मुह्यति कश्चन । तस्मात्सर्वेषु कालेषु योगयुक्तो भवार्जुन’ इति । ‘अग्निर्ज्योतिः’ ‘धूमो रात्रिः’ इति च देवयानपितृयाणे प्रत्यभिज्ञायेते । उपक्रमे च ‘यत्र काले’त्विति कालशब्दः कालाभिमानिदेवता-तिवाहिकपरः,-अग्न्यादेः कालत्वासम्भवात् । अतः ‘तेऽर्चिषमभिसम्भवन्ति’ इति विहितदेवयानानुस्मृ- तिरत्र विद्यानिष्ठान्प्रति विधीयते, न मुमुर्षून्प्रति मरणकालविशेषः ।। २० ।।</div>
<div class="authorline"> इति श्रीभगवद्रामानुजविरचिते शारीरकमीमांसाभाष्ये चतुर्थस्याध्यायस्य द्वितीयः पादः ।।</div>
</div>
</div>
<div class="section" id="SB_C04_S03" type="paada" data-name="तृतीयः पादः" data-title="चतुर्थाध्याये तृतीयः पादः">
<div class="verse" type="sutra" id="SB_C04_S03_V01" data-adhikaranaID="SB_C04_S03_A146" data-adhikarana="अर्चिराद्यधिकरणम्">
<div class="versetext">अर्चिरादिना तत्प्रथितेः ।। १ ।। </div>
<div class="bhashya" id="SB_C04_S03_V01_B1">    विदुष उत्क्रान्तस्य नाडीविशेषण हार्दानुग्रहाद्गत्युपक्रम उक्तः । तस्य गच्छतो मार्ग इदानीं निर्णीयते । तत्र श्रुतिषउ मागर्प्रकारा बहुधा आम्नायन्ते; छान्दोग्ये तावत् ‘यता पुष्करपलाश आपो न श्लिष्यन्ते एवमेवंविदि पापं कर्म न श्लिष्यते’ इत्युपक्रम्य ब्रह्मविद्यामुपदिश्याम्नायते ‘अथ यदु चैवास्मिञ्छव्यं कुर्वन्ति यदु च नार्चिषमेवाभिसम्भवन्ति अर्चिषोऽहरह्न आपूर्यमाणपक्षमापूर्यमाणपक्षाद्यान षडुदङ्ङेति मासांस्तान् मासेभ्यः संवत्सरं संसत्सरादादित्यमादित्याच्चन्द्रमसं चन्द्रमसो विद्युतं तत्पुरुषो-ऽमानवः स एनान् ब्रह्म गमयत्येष देवपतो ब्रह्मपथ एतेन प्रतिपद्यमाना इमं मानवमावर्तं नावर्तन्ते’ इति । तथाऽत्रैवाष्टमे ‘अथैतैरेव रश्मिभिरूध्वर्माक्रमते’ इति । कौषीतकिनश्च देवयानर्मागमन्यथाऽधीयते ‘स एतं देवयानं पन्थानमापद्याग्निलोकमागच्छति स वायुलोकं स वरुणलोकं स आदित्यलोकं स इन्द्रलोकं स प्रजापतिलोकं स ब्रह्मलोकम्’ इति । तथा बृहदारण्यके ‘य एवमेतद्विदुर्ये चेमेऽरण्ये श्रद्धां सत्यमुपासते ते अर्चिषमभिसम्भवन्ति अर्चिषोऽह्न आपूर्यमाणपक्षमापूर्यमाणपक्षाद्यान् पण्मासानुदङ्ङादित्य एति मासान्मासेभ्यो देवलोकं देवलोकादादित्यमादित्याद्वैद्युतं वैद्युतात्पुरुषोऽमानवः स एत्य ब्रह्मलोकान् गम- यति’ इति । तत्रैव पुनरन्यथा ‘यदा वै पुरुषोऽस्माल्लोकात्प्रैति स वायुमागच्छति तस्मै स तत्र विजिहीते यथा रथचक्रस्य खं तेन स ऊर्ध्वमाक्रमते स आदित्यमागच्छति तस्मै स सत्र विजिहीते, यथा आडम्ब- रस्य खं तेन स ऊध्वर्माक्रमते स आदित्यमागच्छति तस्मै चन्द्रमसमागच्छति तस्मै स तत्र विजिहीयते, यथा आडम्बरस्य खं तेन स ऊर्ध्वमाक्रमते स चन्द्रमसमागच्छति तस्मै स तत्र विजिहीते यथा दुन्दुभेः खम्’ इत्यादि । तत्र संशयः-किमर्चिरादिरेक एव मार्ग आभिः श्रुतिपाद्यत इति तेनैव ब्रह्म गच्छति विद्वान्?</div>
</div>
<div class="verse" type="sutra" id="SB_C04_S03_V02" data-adhikaranaID="SB_C04_S03_A147" data-adhikarana="वाय्वधिकरणम्">
<div class="versetext"> वायुमब्दादविशेषविशेषाभ्याम् ।। २ ।।</div>
<div class="bhashya" id="SB_C04_S03_V02_B1">अर्चिरादिनैव गच्छन्ति विद्वांस इत्युक्तम्, तत्रार्चिरादिके मार्गे छन्दोगा मासा-दित्ययोरन्तराले संवत्संरमधीयते मासेभ्यः संवत्सर संवत्सरादादित्यम्३ इति । वाजसनेयिनस्तु तयोरेवा-न्तराले देवलोकम् ‘मासेभ्या देवलोकं देवलोकादादित्यम्’ इति । उभयत्रापि मार्गस्यैकत्वादुभावुभयत्रोप- संहार्यौ । तत्र मासादूर्ध्वमभिहितयोः संवत्सरदेवलोकयोः पञ्चम्याऽभिहितस्य श्रौतक्रमस्य तुल्यत्वेऽपि ‘अर्चिषोऽहरह्न आपूयर्माणपक्षमापूर्यमाणपक्षाद्यान्षडुदङेति मासांस्तान्’ इत्यधिककालानां न्यूनकालेभ्य उत्तरोत्तरत्वेन निवेशदर्शनात् संवत्सरस्यैव मासादनन्तरं बुद्धौ विपरिवृत्तेः संवत्सर एव मासादूर्ध्वं निवेशयि-तव्य इति तत ऊर्ध्वं देवलोक इति निश्चीयते । अन्यत्र वाजसनेयिनः ‘यदा वै पुरुषोऽस्माल्लोकात्प्रैति स वायुमागच्छति तस्मै स तत्र विजिहीते यथा रथचक्रस्य खं तेन स ऊर्ध्वमाक्रमते स आदित्यमागच्छति’ इत्यादित्यात्पूर्वं वायुमधीयते । कौषीतकिनस्तु ‘स एतं देवयानं पन्थानमापद्◌ाग्निलोकमागच्छति स वायु-लोकम्’ इत्यग्निलोकशब्दनिर्दिष्टादर्चिषः परं वायुमधीयते । तत्र कौषीतकिनां पाठक्रमेणार्चिषः परत्वेन प्राप्तस्य वायोर्वाजसनेयिनां ‘तेन स ऊर्ध्वमाक्रमते स आदित्यमागच्छति’ इत्यूर्ध्वशब्दनिर्दिष्टश्रौतक्रमेण पाठक्रमाद्वलीयसा आदित्यात्पूर्वं प्रवेशो निश्चीयते । अत आदित्यात्पूर्वं संवत्सरादूर्ध्वं देवलोको वायुश्च प्राप्तौ यथेष्टक्रमेण विद्वानभिगच्छेत्? उतानर्थान्तरत्वेन संवत्सरादूर्ध्वं देवलोकं सन्तं वायुमभिगच्छेदिति ।  ४.३.२  किं युक्तं, भिन्नार्थत्वं, प्रसिद्धेः । भिन्नार्थत्वेचोर्ध्वशब्देन पञ्चम्या चोभयोः संवत्सरादित्यान्तराले श्रुतिक्रमेण प्राप्तत्वाद्विशेषाभावाच्च यथेष्टम्-</div>
<div class="bhashya" id="SB_C04_S03_V02_B2"> इति प्राप्त उच्यते-वायुमब्दात्-इति । वायुं संवत्सरादूध्वर्मभिगच्छेत् । कुतः? अविशेषविशेषाभ्यां वायोरेव निर्दिष्टत्वात् । देवलोकशब्दो ह्यविशेषेण सामान्येन देवानां लोक इत्यनेन रूपेण वायुमभिधत्ते । ‘स वायु-मागच्छति तस्मै स तत्र’ इति वायुशब्दो विशेषेण वायुमभिधत्ते । अतो देवलोकवायुशब्दाभ्यामविशेषवि◌ो-षाभ्यां वायुरेवाभिधीयत इति संवत्सरादूर्ध्वं वायुमेवाभिगच्छेत् । कौषीतकिनां वायुलोकशब्दश्चाग्निलोक-शब्दवत् वायुश्चासौ लोकश्चेति व्युत्पत्त्या वायुमेवाभिधत्ते।   वायुश्च देवानामावासभूत इत्यन्यत्र श्रूयते ‘योऽयं पवत एष देवानां गृहा’ इति ।। २ ।। </div>
</div>
<div class="verse" type="sutra" id="SB_C04_S03_V03" data-adhikaranaID="SB_C04_S03_A148" data-adhikarana="वरुणाधिकरणम्">
<div class="versetext"> तडित्रोधिवरुणः सम्बन्धात् ।। ३ ।।</div>
<div class="bhashya" id="SB_C04_S03_V03_B1"> कौषितकिनां ‘स एतं देवयानं पन्थानमापद्याग्निलोकमागच्छति स वायुलोकं स वरुणलोकं स आदित्यलोकं स इन्द्रलोकं स प्रजापतिलोकं स ब्रह्मलोकम्’ इत्यत्राग्निलोकशब्दस्याचिर्◌ः- पर्यायत्वेन प्राथम्यमविगीतम् । वायोश्च संवत्सरादूध्र्वं निवेश उक्तः । आदित्यस्याप्यत्र प्राप्तपाठकमवाधेन ‘देवलोकादादित्यमादित्याच्चन्द्रमसम्’ इति वाजसनेयकोक्तश्रुतिक्रमाद्देवंलोकशब्दाभिहिताद्वायोरुपरि निवेशः सिद्धः । इदानीं वरुणेन्द्रादिषु चिन्ता । किमेते वरुणादयो यथापाठं वायोरूर्ध्वं निवेशयितव्याः? आहोस्विद्विद्युतोऽधीति विशये, अर्चिः-प्रभृतिषु सर्वेषु ‘अर्चिषोऽहः’ इत्यादि श्रुतिक्रमोपरोधाद्विद्युतः पर- स्ताच्च ‘तत्पुरुष्रोमानवः स एनान् ब्रह्म गमयति’ इति विद्युत्पुरुषस्य ब्रह्मगमयितृत्वश्रवणाच्च सर्वत्रावका-शभावेनाप्राप्तौ चोपदेशावैयर्थ्यायावश्यं कस्यचिद्वाधायत्वे पाठक्रमानुरोधेन वायोरनन्तरं वरुणो निवे-शयितव्यः । वाय्वादित्ययोः क्रमस्य बाधितत्वेन इन्द्रप्रजापती अपि ह्यत्रैव निवेशयितव्यौ - </div>
<div class="bhashya" id="SB_C04_S03_V03_B2"> इति प्राप्ते उच्यते-तडित्रोधिवरुणः-इति । वरुणस्तावद्विद्युत उपरिष्टान्निवेशयितव्यः? कुतः सम्बन्धात्-मेधा-दरविर्तित्वाद्विद्युतो वरुणेन सम्बन्धो लोकवेदयोः प्रसिद्धः । एतदुक्तं भवति-वरुणा; दीनामुपदेशावैयर्थ्याय क्कचिन्निविशयितव्यत्ये सति पाठक्रमादर्थक्रमस्य बलीयस्त्वाद्विद्युत्रोधिवरुणो निवेशयितव्यः । ततश्चामान- चस्य गमवितृत्वं व्यवदानसहमित्यवगम्यते । तस्य च च्यवधानसहत्वादिन्द्रयादेश्वोपदिष्टस्यावश्यनिवेशयि-तव्यस्य वरुणादुपर्युपदिष्टत्वादागन्धूनामन्ते निवेशयितव्यत्वाच्च वरुणादुपरीन्द्रादिर्निवेशयितव्य इति ।। ३ ।।</div>
</div>
<div class="verse" type="sutra" id="SB_C04_S03_V04" data-adhikaranaID="SB_C04_S03_A149" data-adhikarana="आतिवाहिकाधिकरणम्">
<div class="versetext">आतिवाहिकास्तल्लिङ्गात् ।। ४ ।। </div>
<div class="bhashya" id="SB_C04_S03_V04_B1">  इदमिदानीं चिन्त्यते-किमर्चिरादयो मार्गचिह्नभूताः? उत भोगभूमयः? अथवा विदुषां ब्रह्म प्रेष्सतामतिवोढारः- इति । किं तावद् युक्तम्? मार्गचिह्नभूता इति । कुतः? उपदेशस्य तथाविध-  ४.३.४  त्वात्; दृश्यते हिलोके ग्रामादीन्प्रति गन्तृणामेवं विधो देशिकैरुपदेशः-इतो निष्क्रम्यामुकं वृक्षममुकां नदी- ममुकं च पर्वतपार्श्वं गत्वाऽमुकं ग्रामं गच्छ’ इति । अथवा भोगभूमय एताः स्युः, कालविशेषतया प्रसिद्धा-नामहारदीनां मार्गचिह्नत्वानुपपत्तेरन्यस्य च मार्गचिह्नभूतस्यैतेषामनभिधायकत्वात् । भोगभूमित्वं च ‘एत एव लोका यदहोरात्राण्यर्धमासा मासा ॠतवः संवत्सराः’ इत्यरादीनां लोकत्ववचनादुपपद्यते । अत एव कौपीतकिनः ‘अग्निलोकमागच्छति’ इत्यादिना लोकशब्दानुविधानेनार्चिरादीन् पठन्तीति । </div>
<div class="bhashya" id="SB_C04_S03_V04_B2">एवं प्राप्ते व्रूमः-आतिवाहिकाः-इति । विदुषामतिवाहे परमपुरुषेण नियुक्ता आतिवाहिकादेवताविशेषा एतेऽर्चिरादयः । कुतः? तल्लिङ्गात्-अतिवहनलिङ्गात् । अतिवहनं हि गन्तृणां गमयितृत्वम्; गमयितृत्वं च ‘तत्पुरुषोऽमानवः स एनान्ब्रह्म गमयति’ इत्युपसंहारे श्रूयमाणं पूर्वेषामप्यविशेषश्रुतानां स एव सम्बन्ध इति गमयति । वदन्ति चार्चिरादयः शब्दाः अर्चिराद्यात्मभूतानभिमानिदेवताविशेषान् । ‘तं पृथिव्यव्रवीत्’ इतिवत् ।। ४ ।।</div>
</div>
<div class="verse" type="sutra" id="SB_C04_S03_V05" data-adhikaranaID="SB_C04_S03_A149" data-adhikarana="आतिवाहिकाधिकरणम्">
<div class="leading_bhashya" id="SB_C04_S03_V05_I01">यद्येवं ‘तत्पुरुषोऽमानवः स एनान् ब्रह्म गमयति’ इति वैद्युतस्यैव पुरुषस्य ब्रह्मगमयितृत्वश्रुतेः, विद्युतः परेषां वरुणादीनां कथमातिवाहिकत्वेनान्वय इत्यत्राह -  </div>
<div class="versetext">वैद्युतेनैव ततस्तच्छ्रुतेः ।। ५ ।। </div>
<div class="bhashya" id="SB_C04_S03_V05_B1">ततः-विद्युत उपरि, वैद्युतेन-अमानवेनैवातिवाहिकेन विदुषामाब्रह्मप्राप्तेः गमनम् । कुतः? तच्छ्रुतेः ‘स एनान् ब्रह्म गमयति’ इति तस्यैव गमयितृत्वश्रुतेः । वरुणादयस्तु अनुग्राहका इति तेषामप्यातिवाहि-कत्वेनान्वयो विद्यत एव ।। ५ ।। </div>
</div>
<div class="verse" type="sutra" id="SB_C04_S03_V06" data-adhikaranaID="SB_C04_S03_A150" data-adhikarana="कार्याधिकरणम्">
<div class="versetext"> कार्य वादरिरस्य गत्युपपत्तेः ।। ६ ।। </div>
<div class="bhashya" id="SB_C04_S03_V06_B1">अर्चिरादिनैव गच्छति विद्वान्; अर्चिरादिरमानवान्तश्च गण आतिवाहिको विद्वांसे ब्रह्म गमयतीत्युक्तम् । इदमिदानीं चिन्त्यते-किमयमर्चिरादिको गणः कार्यं हिरण्यगर्भमुपासीनान्न-यति? उप परमेव ब्रह्मोपासीनान्, अथ परब्रह्मोपासीनान् प्रत्यगात्मानं ब्रह्मात्मकतयो पासीनांश्चेति विशये-  </div>
</div>
<div class="verse" type="sutra" id="SB_C04_S03_V07" data-adhikaranaID="SB_C04_S03_A150" data-adhikarana="कार्याधिकरणम्">
<div class="versetext"> विशेषितत्वाच्च ।। ७ ।। </div>
<div class="bhashya" id="SB_C04_S03_V07_B1"> ‘पुरुषोऽमानवः स एत्य ब्रह्मलोकान् गमयति’ इति लोकशब्देन बहुवचनेन च लोकविशेषवर्तिनं हिरण्य-गर्भमुपासीनमेवामानवो गमयतीति विशेष्यते । किञ्च ‘प्रजापतेः सभां वेश्य प्रपद्यते’ इति कार्यस्य हिरण्यगर्भस्य समीपगमनमर्चिरादिना गतः प्रत्यभिसन्धत्ते ।। ७ ।।</div>
</div>
<div class="verse" type="sutra" id="SB_C04_S03_V08" data-adhikaranaID="SB_C04_S03_A150" data-adhikarana="कार्याधिकरणम्">
<div class="leading_bhashya" id="SB_C04_S03_V08_I01">नन्वेवं ‘तत्पुरुषोऽमानवः स एनान् ब्रह्म गमयति’ इत्ययं निर्देशो नोपपद्यते; हिरण्यगर्भनयने हि ‘स एना-न्ब्रह्माणं गमयति’ इति निर्देष्टव्यं स्यात्, अत आह - </div>
<div class="versetext"> सामीप्यात्तु तद्वयापदेशः ।। ८ ।।</div>
<div class="bhashya" id="SB_C04_S03_V08_B1"> ‘यो ब्रह्माणं विदधाति’ इति हिरण्यगर्भस्य प्रथमजत्वेन ब्रह्मसामीप्यात्तस्य ब्रह्मशब्देन व्यपदेश इति गत्यनु-पपत्तिविशेषणादिभिरुक्तैर्हेतुभिर्निश्चीयत इत्यर्थः ।। ८ ।।  </div>
</div>
<div class="verse" type="sutra" id="SB_C04_S03_V09" data-adhikaranaID="SB_C04_S03_A150" data-adhikarana="कार्याधिकरणम्">
<div class="leading_bhashya" id="SB_C04_S03_V09_I01">अथ स्यात्-अर्चिरादिना हिरण्यगर्भप्राप्तौ ‘एष देवपथो ब्रह्मपथ एतेन प्रतिपद्यमाना इमं मानवमावर्तं नाव-र्तन्ते’ ‘तयोर्ध्वमायन्नमृतत्वमेति’ इत्यमृतत्वप्राप्त्यपुनरावृत्तिव्यपदेशो नोपपद्यते, हिरण्यगर्भस्य कार्य- भूतस्य द्विपरार्द्धकालावसाने विनाशशास्त्रात् ‘आब्रह्मभुवनाल्लोकाः पुनरावर्तिनोऽर्जुन’ इति वचनाद्धिरण्य- गर्भ प्राप्तस्य पुनरावृत्तेरवर्जनीयत्वादिति; अत्राह -</div>
<div class="versetext"> कार्यात्यये तदध्यक्षेण सहातः परमभिधानात् ।। ९ ।।  </div>
<div class="bhashya" id="SB_C04_S03_V09_B1">कार्यस्य-ब्रह्मलोकस्यात्यये तदध्यक्षेण हिरण्यगर्भेणाधिकारिकेणावसिताधिकारेण विदुषा सह स्वयमपि तत्राधिगतविद्यः; अतः-कार्याद्व्रह्मलोकात्परं ब्रह्म प्राप्नोतीत्यर्चिरादिना गतस्यामृतत्वप्राप्त्यपुनरावृत्त्यभिधा-नात् ‘ते ब्रह्मलोके तु परान्तकाले परामृतात् परिमुच्यन्ति सर्वे’ इति वचनाच्चावगम्यते ।। ९ ।।॥</div>
</div>
<div class="verse" type="sutra" id="SB_C04_S03_V10" data-adhikaranaID="SB_C04_S03_A150" data-adhikarana="कार्याधिकरणम्">
<div class="versetext"> स्मृतेश्च ।। १० ।।</div>
<div class="bhashya" id="SB_C04_S03_V10_B1">  स्मृतेश्चायमर्थोऽवगम्यते ‘ब्रह्मणा स ह ते सर्वे सम्प्राप्ते प्रतिसञ्चरे । परस्यान्ते कृतात्मानः प्रविशन्ति परं पदम्’ इति । अतः कार्यमुपासीनमेवार्चिरादिको गणो नयतीति बादरेर्मतम् ।। १० ।।</div>
</div>
<div class="verse" type="sutra" id="SB_C04_S03_V11" data-adhikaranaID="SB_C04_S03_A150" data-adhikarana="कार्याधिकरणम्">
<div class="versetext"> अत्र जैमिनिः पक्षान्तरपरिग्रहेण प्रत्यवतिष्ठते परं जैमिनिर्मुख्यत्वात् ।। ११ ।।</div>
<div class="bhashya" id="SB_C04_S03_V11_B1">परं ब्रह्मोपासीनमेवार्चिरादिर्नयतीति जैमिनिराचार्यो मन्यते, कुतः? मुक्यत्वात् ‘तत्पुरुषोऽमानवः स एनान् ब्रह्म गमयति’   इति ब्रह्मशब्दस्य परस्मिन्नेव ब्रह्मणि मुख्यत्वात् । प्रमाणान्तरेण कार्यत्वनिश्चये सत्येव हि लाक्षणिकत्वं युक्तम् । न च गमनानुपपत्तिः प्रमाणं, परस्य ब्रह्मणः सर्वगतत्वेऽपि विदुषो विशिष्टदेश-गतस्यैवाविद्यानिवृत्तिशास्त्रात्, यथा हि विद्योत्पत्तिर्वणाश्रमधर्मशौचाचारदेशकालाद्यपेक्षा ‘तमेतं वेदा-नुवचनेन’ इत्यादिशास्त्रादवगम्यते, तथा निश्शेषाविद्यानिवर्तनरूपविद्यानिष्पविरपि विशिष्टदेशगतिसापे- क्षेति गतिशास्त्रादवगम्यते । विदुष उत्क्रान्तिप्रतिषेधादि तु पूर्वमेव परिहृतम् । यत्तु ब्रह्मलोकानिति लोक-शब्दबहुवचनाभ्यां विशेषणात्कार्यभूतहिरण्यगर्भप्रतीतिरिति; तदयुक्तं, निषादस्थपतिन्यायेन ब्रह्मैव लोको ब्रह्मलोक इति कर्मधारस्यैव युक्तत्वात्, अर्थस्य चैकत्वे निश्चिते बहुवचनस्य ‘अदितिः पाशानिति- </div>
</div>
<div class="verse" type="sutra" id="SB_C04_S03_V12" data-adhikaranaID="SB_C04_S03_A150" data-adhikarana="कार्याधिकरणम्">
<div class="versetext"> दर्शनाच्च ।। १२ ।।  </div>
<div class="bhashya" id="SB_C04_S03_V12_B1"> दर्शयति च श्रुतिः मृर्द्धन्यनाड्या निष्क्रम्य देवयानेन गतस्य परब्रह्मप्राप्तिम् ‘एष सम्प्रसादोऽस्माच्छरीरा-त्समुत्थाय परं ज्योतिरुपसम्पद्य स्वेन रूपेणाभिनिष्पद्यते’ इति ।। १२ ।।</div>
</div>
<div class="verse" type="sutra" id="SB_C04_S03_V13" data-adhikaranaID="SB_C04_S03_A150" data-adhikarana="कार्याधिकरणम्">
<div class="leading_bhashya" id="SB_C04_S03_V13_I01">यदुक्तं ‘प्रजापतेः सभां वेश्म प्रपद्ये’ सत्यर्चिरादिना गतस्य कार्ये प्रत्यभिसंधिर्दृश्यत इति, तत्रोत्तरम्- </div>
<div class="versetext">न च कार्ये प्रत्यभिसन्धिः ।। १३ ।। </div>
<div class="bhashya" id="SB_C04_S03_V13_B1">   न चायं प्रत्यभिसन्धिः कार्ये हिरण्यगर्भे; अपि तु परस्मिन्नेव ब्रह्मणि, वाक्यशेषे ‘यशेऽहं भवामि ब्राह्मणा-नाम्’ इति तस्याभिसन्धातुः सर्वाविद्यादिमोकपूर्वकसर्वात्मभावाभिसन्धानात्, ‘अश्व इव रोमाणि विधूय पापं चन्द्र इव राहोर्मुखात् प्रमुच्य । धूत्वा शरीरमकृतं कृतात्मा ब्रह्मलोकमभिसन्भवामि’ इत्यभिसंभाव्यस्य ब्रह्मलोकस्याकृतत्वश्रवणात् सर्वब्धविनिर्मोकस्य च साक्षात्छ्रवणात् । अतः परमेव ब्रह्मोपासीनमर्चिरादिरा-तिवाहिको गणो नयतीति जैमिनेर्मतम् ।। १३ ।।</div>
</div>
<div class="verse" type="sutra" id="SB_C04_S03_V14" data-adhikaranaID="SB_C04_S03_A150" data-adhikarana="कार्याधिकरणम्">
<div class="leading_bhashya" id="SB_C04_S03_V14_I01">  इदानीं वादरायणस्तु भगवान्स्वमतेन सिद्धान्तमाह- </div>
<div class="versetext"> अप्रतीकालम्बनान्नयतीति बादरायण उभयथा च दोषात्तत्क्रतुश्च ।। १४ ।। </div>
<div class="bhashya" id="SB_C04_S03_V14_B1">अप्रतीकालम्बनान् प्रतीकालम्बनव्यतिरिक्तान्नयत्यर्चिरादिरातिवाहिको गण इति भगवान्वादरायणो मन्यते ।  ४.३.१४        एतदुक्तं भवति-कार्यमुपासीनान्नयतीति नायं पक्षः सम्भवति, परमेवोपासीनानित्ययमपि नियमो नास्ति, न च प्रतीकालम्बनानपि नयति । अपि तु ये परं ब्रह्मोपासते, ये चात्मानं प्रकृतिवियुक्तं ब्रह्मात्मकमुपासते; तानुभयविदान्नयति, ये तु ब्रह्मकार्यान्तर्भूतं नामादिकं वस्तु देवदत्तादिषु सिंहादिदृष्टिवद्व्रह्मदृष्टया केवलं वा तत्तद्वस्तूपासते, न तान्नयति । अतः परं ब्रह्मोपासीनानात्मानञ्च प्रकृतिवियुक्तं ब्रह्मात्मकमुपासीनान्नयति- इति । कुतः? उभयथा च दोषात्, कार्यमुपासीनान्नयतीति पक्षे ‘अस्माच्छरीरात्समुत्थाय परं ज्योतिरुप- सम्पद्य’ इत्यादिकाः श्रुतयः प्रकृष्येयुः, परमेव ब्रह्मोपासीनानिति च नियमे ‘तद्य इत्थं विदुर्ये चेमेऽरण्ये श्रद्धा तप इत्युपासते तेऽर्चिषमभिसम्भवन्ति’ इति प्चाग्निविदोऽर्चिरादिगणो नयतीति श्रुतिः प्रकृष्येत् । अत उभयस्मिन्नपि पक्षे दोषः स्यात्, तस्मादुभयविधान्नयतीति । तदेतदाह-तत्क्रतुश्चेति । तत्क्रतुः- तथो-पासीनस्तथैव प्राप्तोतीत्यर्थः, ‘यथा क्रतुरस्मिल्लोके पुरुषो भवति तथेतः प्रेत्ये भवति’ ‘तं यथा यथोपासते’ इति न्यायात् पञ्चाग्निविदोऽप्यर्चिरादिना गतिश्रवणात् अर्चिरादिना गतस्य ब्रह्मप्राप्त्यपुनरावृत्तिश्रवणाच्च । अत एव तत्क्रतुन्यायात् प्रकृतिविनिर्मुक्तब्रह्मात्मकात्मानुसन्धानं सिद्धम् । नामादिप्राणपर्यन्तप्रतीकालम्ब-नानां   तूभयविधश्रुतिसिद्धोपासनाभावादचिन्मिश्रोपासनं तत्क्रतुन्यायाच्चार्चिरादिना गतिर्ब्रह्मप्राप्तिश्च न विद्यते ।। १४ ।। </div>
</div>
<div class="verse" type="sutra" id="SB_C04_S03_V15" data-adhikaranaID="SB_C04_S03_A150" data-adhikarana="कार्याधिकरणम्">
<div class="leading_bhashya" id="SB_C04_S03_V15_I01">तमिमं विशेषं श्रुतिरेवं दर्शयतीत्याह - </div>
<div class="versetext"> विशेषं च दर्शयति ।। १५ ।। </div>
<div class="bhashya" id="SB_C04_S03_V15_B1"> ‘यावन्नाम्नो गतं तत्रास्य यथाकामचारो भवति’ इत्यादिका श्रुतिर्नामादिप्राणपर्यन्तप्रतीकमुपासीनानां गत्यनपेक्षं परिमितफलविशेषं च दर्शयति, तस्मादचिन्मिश्रं केवलं वा चिद्वस्तु ब्रह्मदृष्टया तद्वियोगेन च य उपासते न तान्नयति, अपि तु परं ब्रह्मोपासीनानात्मानं च प्रकृतिवियुक्तं ब्रह्मात्मकं चोपासीनानातिवाहिको गणो नयतीति सिद्धम् ।। १५ ।।</div>
<div class="authorline"> इति श्रीभगवद्रामानुजविरचिते शारीरकमीमांसाभाष्ये चतुर्थस्याध्यायस्य तृतीयः पादः ।।</div>
</div>
</div>
<div class="section" id="SB_C04_S04" type="paada" data-name="चतुर्थः पादः" data-title="चतुर्थाध्याये चतुर्थः पादः">
<div class="verse" type="sutra" id="SB_C04_S04_V01" data-adhikaranaID="SB_C04_S04_A151" data-adhikarana="सम्पद्याविर्भावाधिकरणम्">
<div class="versetext"> सम्पद्याविर्भावः स्वेन शब्दात् ।। १ ।। </div>
<div class="bhashya" id="SB_C04_S04_V01_B1"> परं ब्रह्मोपासीनानामात्मानञ्च प्रकृतिवियुक्तं ब्रह्मात्मकमुपासीनानामर्चिरादिना मार्गेणापुनरावृत्तिलक्षणा गतिरुक्ता । इदानीं मुक्तानामैश्वर्यप्रकारं चिन्तयितुमारभते । इदमाम्नायते-‘एव मेवैष सम्प्रसादोऽस्माच्छरीरात्समुत्याय परं जयोतिरुपसम्पद्य स्वेन रूपेणाभिनिष्पद्यते’ इति । किमस्मा-च्छरीरात्समुत्थाय परं ज्योतिरुपसम्पन्नस्य देवादिरूपवत्साध्येन रूपेण सम्बन्धोऽनेन वाक्येन प्रतिपाद्यते? उत स्वाभाविकस्य स्वरूपस्याविर्भावः? इति संशये-साध्येन रूपेण सम्बन्ध इति युक्तम् । अन्यथा ह्यपुरुषा-र्थावबोधित्वं मोक्षशास्त्रस्यस्यात्स्वरूपस्य स्वतोऽपुरुषार्थत्वदर्शनात् । न हि सुषुप्तौ देहेन्द्रियाव्यापारेषु उपर- तेषु केवलस्यात्मस्वरूपस्य पुरुषार्थसम्बन्धो दृश्यते; न च दुःखनिवृत्तिमात्रं परं ज्योतिरुपसम्पन्नस्य पुरुषार्थः, येन स्वरूपाविर्भाव एव मोक्ष इत्युच्येत ‘ स एको ब्रह्मण आनन्दः । श्रोत्रियस्य चाकामहतस्य’ ‘रस्रह्येवायं  ४.४.१  पादानादित्यर्थः । आगन्तुकविशेषपरिग्रहे हि स्वेन रूपेणेति विशेषणमनर्थकं स्यात् । अविशेषणेऽपि तस्य स्वकीयरूपत्वसिद्धेः ।। १ ।।</div>
</div>
<div class="verse" type="sutra" id="SB_C04_S04_V02" data-adhikaranaID="SB_C04_S04_A151" data-adhikarana="सम्पद्याविर्भावाधिकरणम्">
<div class="leading_bhashya" id="SB_C04_S04_V02_I01">  यत्तूक्तं स्वरूपस्य नित्यप्राप्तत्वादुपसम्पद्याभिनिष्पद्यत इति वचनमनर्थकमिति; तत्रोत्तरम्-   </div>
<div class="versetext"> मुक्तः प्रतिज्ञानात् ।। २ ।।</div>
<div class="bhashya" id="SB_C04_S04_V02_B1">  कर्मसम्बन्धतत्कृतदेहादिविनिर्मुक्तः स्वाभाविकेन रूपेणावस्थितोऽत्र ‘स्वेन रूपेणाभिनिष्पद्यते’ इत्युच्यते, अतो नित्यप्राप्तस्यापि स्वरूपस्य कर्मरूपाविद्यातिरोहितस्य तिरोधाननिवृविरत्राभिनिष्पत्तिरुच्यते, कुतः? प्रतिज्ञानात्, सा हि प्रतिपाद्यतया प्रतिज्ञाता कुत इदमवगम्यते, य आत्मेति प्रकृतं प्रत्यगात्मानं जागरिताद्य-वस्थात्रितयविनिर्मुक्तं पि◌्रयाप्रियहेतुभूतकर्मारब्धशरीरविनिर्मुक्तं च प्रतिपादयितुम् ‘एतं त्वेव भूयोऽनूव्या-ख्यास्यामि’ इति पुनः पुनरुकत्वा ‘एवमेवैष सम्प्रसादोऽस्माच्छरीरात्समुत्थाय परं ज्योतिरुपसम्पद्य स्वेन  ४.४.२  रूपेणाभिनिष्पद्यते’ इत्यभिधानात् । अतः कर्मणा सम्बद्धस्य परं ज्योतिरुपसम्पद्य बन्धनिवृत्तिरूपा विनि-  र्मुक्तिः स्वेन रूपेणाभिनिष्पद्यत इत्युच्यते, स्वरूपाविर्भावेऽप्यभिनिष्पत्तिशब्दो दृश्यते युक्तय्रायमर्थो निष्पद्यत इत्यादिषुः ।। २ ।।  </div>
</div>
<div class="verse" type="sutra" id="SB_C04_S04_V03" data-adhikaranaID="SB_C04_S04_A151" data-adhikarana="सम्पद्याविर्भावाधिकरणम्">
<div class="leading_bhashya" id="SB_C04_S04_V03_I01">यच्चोक्तम् आत्मस्वरूपस्य सुषुप्तावपुरुषार्थत्वदर्शनात् स्वरूपाविर्भावे मोक्षशास्त्रस्यापुरुषार्थावबोधित्वं स्या-दिति कृत्वा देवाद्यवस्थावत्सुखसम्बन्ध्यवस्थान्तरप्राप्तिरभिनिष्पत्तिरिति, तत्रोत्तरम्- </div>
<div class="versetext"> आत्मा प्रकरणात् ।। ३ ।।  </div>
<div class="bhashya" id="SB_C04_S04_V03_B1"> स्वरूपेणैवायमात्माऽपहतपाष्मत्वादिसत्यसङ्कल्पत्वपर्यन्तगुणक इति प्रकरणादवगम्यते ‘य आत्माऽपहतपा-ष्मा विजरो विमृत्युर्विशोको विजिधत्सोऽपिपासः सत्यकामः सत्यसङ्कल्कपः’ इति हि प्रजापतिवाक्यप्रक्रमः । इदं च प्रकरणं प्रत्यगात्मविषयमिति ‘उत्तराच्चेदाविर्भूतस्वरूपस्तु’ इत्यत्र प्रतिपादितम् । अतोऽपहतपाष्म-त्वादिस्वरूप एवायमात्मा संसारदशायां कर्माख्ययाऽविद्यया तिरोहितस्वरूपः परं ज्योतिरुपसम्पद्याविर्भूत-स्वरूपो भवति । अतः प्रत्यगात्मनोऽपहतपाष्मत्वादयः स्वाभाविका गुणाः परं ज्योतिरुपसम्पन्नस्याविर्भव-न्ति, नोत्पद्यन्ते, यथोक्तं भगवता शौनकेनापि-‘यथान क्रियते ज्येत्स्नामलप्रक्षालनान्मणेः । दोषप्रहाणान्न ज्ञानमात्मनः क्रियते तथा । यथोदपानकरणात् क्रियते न जलाम्बरम् । सदेव नीयते व्यक्तिमसतः सम्भवः कुतः? । तथा हेयगुणध्वंसादवबोधादयो गुणाः । प्रकाश्यन्ते न जन्यन्ते   नित्या एवात्मनो हि ते’ इति । अतो-ज्ञानानन्दादिगुणानां कर्मणाऽऽत्मनि सङ्कुचितानां परं ज्योतिरुपसम्पद्य कमर्रूपबन्धक्षये विकाशरूपा  </div>
</div>
<div class="verse" type="sutra" id="SB_C04_S04_V04" data-adhikaranaID="SB_C04_S04_A152" data-adhikarana="अविभागेनदृष्टत्वाधिकरणम् ">
<div class="versetext"> अविभागेन दृष्टत्वात् ।। ४ ।।</div>
<div class="bhashya" id="SB_C04_S04_V04_B1"> किमयं परं जयोतिरुपसम्पन्नः सर्वबन्धविनिर्मुक्तः प्रत्यगात्मा स्वात्मानं परमा-त्मनः पृथरभूतमनुभवति? उत तत्प्रकारतया तदविभक्तमिति विशये ‘सोऽश्नुते सर्वान्कामान्सह ब्रह्मणा विपश्चिता’ ‘यदा पश्यः पश्यते रुक्मवर्णं कर्तारमीशं पुरुषं ब्रह्मयोनिं । तदा विद्वान्पुण्यपापे विधूय निरञ्जनः  ४.४.४  परमं साम्यमुपैति’ ‘इदं ज्ञानमुपाश्रित्य मम साधर्म्यमागताः । सर्ग्रेपि नोपजायन्ते प्रलये न व्यथन्ति च’ इत्या-दिश्रुतिस्मृतिभ्यो मुक्तस्य परेण साहित्यसाम्यसाधर्म्यावगमात् पृथग्भूतमनुभवति-</div>
<div class="bhashya" id="SB_C04_S04_V04_B2"> इति प्राप्त उच्यते-अविभागेन-इति । परस्माद् ब्रह्मणः स्वात्मनमविभागेनानुभवति मुक्तः । कुतः? दृष्टत्वात्- परं ब्रह्मोपसम्पद्य निवृत्ताविद्यातिरोधानस्य याथातथ्येन स्वात्मनो दृष्टत्वात् । स्वात्मनः स्वरूपं हि ‘तत्त्व- मसि’ ‘अयमात्मा ब्रह्म’ ‘ऐतदात्म्यमिदं सर्वं’ ‘सर्वं खल्विदं ब्रह्म’ इत्यादिसामानाधिकरण्यनिर्देशैः ‘य आत्मनि तिष्ठन्नात्मनोऽन्तरो यमात्मा न वेद यस्यात्मा शरीरं य आत्मानमन्तरो यमयति स त आत्मा-ऽन्तरर्याम्यमृतः’ ‘अन्य प्रविष्टः शास्ता जनानां सर्वात्मा’ इत्यदिभिश्च परमात्मात्मकं तच्छरीरतया तत्प्र-कारभूतमिति प्रतिपादितम्-‘अवस्थितेरिति काशकृत्स्नः’ इत्यत्र । अतोऽविभागेनाहं ब्रह्मास्मीत्येवानु- भवति । साम्यसाधर्म्यव्यपदेशो ब्रह्मप्रकारभूतस्यैव प्रत्यगात्मनः स्वरूपं तत्सममिति देवादिप्राकृतरूपप्रहा- णेन ◌्रह्मसमानशुद्धिं प्रतिपादयति । सहश्रुतिस्त्वेवंभूतस्य प्रत्यगात्मनः प्रकारिणा ब्रह्मणा सह तद्गुणानुभवं प्रतिपादयतीति न कश्चिद्विरोधः । ब्रह्म प्रकारतया तदविभागोक्तेर्हि ‘सङ्कल्पादेव तछ्रुते’रित्यादि न विरुद्धयते, ‘अधिकं तु भेदनिर्देशात् ‘अधिकोषदेशात्’ इत्यादि च ।। ४ ।।</div>
</div>
<div class="verse" type="sutra" id="SB_C04_S04_V05" data-adhikaranaID="SB_C04_S04_A153" data-adhikarana="ब्राह्माधिकरणम्">
<div class="versetext"> ब्राह्मेण जैमिनिरुपन्यासादिभ्यः ।। ५ ।। </div>
<div class="bhashya" id="SB_C04_S04_V05_B1">प्रत्यगात्मनः परं ज्योतिरुपसम्पद्य निवृत्ततिरोधानस्य स्वरूपाविर्भाव एवेत्युक्तम् । तत्र येन स्वरूपेणायमात्माऽऽविर्भवति तत्स्वरूपं श्रुतिवैविध्याद्विचार्यते । किमपहतपाष्मत्वादिकमेवास्य  ४.४.५  स्वरूपमिति तेन रूपेणायमाविर्भवति? उत विज्ञानमात्रमेवेति तेन रूपेण? अथोभयोरविरोध इत्युभयस्व- रूपेणेति । किं तावत्प्राप्तम्? ब्राह्मेणेति जैमिनिराचार्यो मन्यते । ब्राह्मणे-अपहतपाष्मत्वादिनेत्यर्थः । अपहतपाष्मत्वादयो हि दहरवाक्ये ब्रह्मसम्बन्धितया श्रुता । ब्राह्मेणेति कुतोऽवगम्यते; उपन्यासादिभ्यः, उपन्यस्यन्ते हि ब्रह्मगुणाः अपहतपाष्मत्वादयः प्रत्यगात्मनोऽपि प्रजापतिवाक्ये ‘य आत्माऽपहतपाष्मा’ इत्यादिना ‘सत्यसङ्कल्पः’ इत्यन्तेन । आदिशब्देन सत्यसङ्कल्पत्वादिगुणायत्ता जक्षणादयः, ‘जक्षत्क्रीडन् रममाणः’ इत्यादिवाक्यावगता व्यवहारा गृह्यन्ते । अत एभ्य उप्यासादिभ्यः प्रत्यग त्मनो विज्ञानमात्रस्व-रूपत्वं न सम्भवतीति जैमिनेर्मतम् ।। ५ ।। </div>
</div>
<div class="verse" type="sutra" id="SB_C04_S04_V06" data-adhikaranaID="SB_C04_S04_A153" data-adhikarana="ब्राह्माधिकरणम्">
<div class="versetext"> चिति तन्मात्रेण तदात्मकत्वादित्यौडुलोमिः ।। ६ ।। </div>
<div class="bhashya" id="SB_C04_S04_V06_B1">चैतन्यमात्रमेवास्यात्मनः स्वरूपमिति तेन रूपेणाविर्भवतीत्यौडुलोमिराचार्यो मन्यते । कुतः? तदात्मक- त्वात्-तावन्मात्रात्मकत्वादयस्य प्रत्यगात्मनः, ‘स यथा सैन्धवधनोऽनन्तरोऽवाह्यः कृत्स्नो रसधन एव एवं वा अरेऽयमात्मानन्तरोऽबाह्य कृत्स्नः प्रज्ञानधन एव विज्ञानधन एव’ इत्यवधारणाद्विज्ञानमात्रमेवास्य स्वरूपमित्यवगम्यते । अतोऽस्य गुणान्तराभावादपहतपाष्मेत्यादयः शब्दाः विकारसुखदुःखाद्यविद्यात्मक-धर्मव्यावृत्तिपरा इति चिति तन्मात्ररूपेणाविर्भाव इत्यौडुलोमेर्मतम् ।। ६ ।। </div>
</div>
<div class="verse" type="sutra" id="SB_C04_S04_V07" data-adhikaranaID="SB_C04_S04_A153" data-adhikarana="ब्राह्माधिकरणम्">
<div class="leading_bhashya" id="SB_C04_S04_V07_I01"> सम्प्रति भगवान्वादरायणः स्वमतेन सिद्धान्तमाह- </div>
<div class="versetext"> एवमप्युपन्यासात्पूर्वभावादविरोधं वादरायणः ।। ७ ।। </div>
<div class="bhashya" id="SB_C04_S04_V07_B1"> एवमपि-विज्ञानमात्रस्वरपूत्वप्रतिपादने सत्यपि, सत्यकामत्वादीनां पूर्वोक्तानां गुणानामविरोधं वादरायण आचाय्र्यो◌ै मन्यते । कुतः? उपन्यासात् पूर्वभावादौपनिपदात् ‘य आत्माऽपहतपाष्मा’ इत्याद्युपन्यासात्प्रमा-णात्पूर्वेषामपहतपाष्मत्वसत्यसङ्कल्पत्वादीनामपि भावात्-विद्यमानत्वात् । तुल्यप्रमाणकानामितरेतरबाधो न युज्यते इत्यर्थः । न च वस्तुविरोधादपहतपाष्मत्वादीनामविद्यापरिकल्पितत्वं न्याय्यम् । विशेषाभावाद्वि-परीतं कस्मान्न भवतीति न्यायात् । तुल्यबलत्वे ह्यशक्यस्यावधारणस्यान्यपरत्वमेव न्याय्यम् । एवमप्यवि- रोध इत्यभ्युपगम्य वदन् ज्ञानमात्रमेवास्य स्वरूपं नान्यत्किञ्चिदस्तीत्ययमर्थो ‘विज्ञानधन एव’ इत्यदिभिर्न प्रतिपाद्यत इति मन्यते । कस्तर्हि ‘विज्ञानधन एव’ इत्यवधारणस्यार्थः? कृत्स्न्◌ोप्यात्मा जडव्यावृत्तः स्वप्र- काशो नान्यायत्तप्रकाशः स्वल्पोऽपि प्रदेशोऽस्तीत्ययर्थो वाक्यादेव सुव्यक्तः, ‘स यथा सैन्धवधनोऽनन्तरा-ऽवाह्यः कृत्स्नो रसधन एव एवं वा अरेऽयमात्माऽनन्तरोऽवाह्यः कृत्स्नः प्रज्ञानधन एव’ इति । न चैवं  ४.४.७  प्रत्यगात्मनो धर्मिस्वरूपस्य कृत्स्नस्य विज्ञानधनत्व्रेप्यपहतपाष्मत्वसत्यसङ्कल्पत्वादिधर्मसम्बन्धो वाक्या-न्तरावगतो विरुध्द्यते; यथा सैन्धवधनस्य रसधनत्वे रसनेन्द्रियावगते चक्षुराद्यवगताः रूपकाठिन्यादयो न विरुध्यन्ते । इदमत्र वाक्यतात्पर्यं-यथा रसवत्स्वाम्रफलादिषु त्वगादिप्रदेशभेदेन रसभेदे सत्यपि नैन्धवधनस्य सर्वत्रैकरसत्वम्; तथाऽऽत्मन्रोपि सर्वत्र विज्ञानस्वरूपत्वं, स्वप्रकाशस्वरूपत्वमित्यर्थः ।। ७ ।। </div>
</div>
<div class="verse" type="sutra" id="SB_C04_S04_V08" data-adhikaranaID="SB_C04_S04_A154" data-adhikarana="सङ्कल्पाधिकरणम्">
<div class="versetext"> सङ्कल्पादेव तच्छ्रुतेः ।। ८ ।।</div>
<div class="bhashya" id="SB_C04_S04_V08_B1"> मुक्तः परं ब्रह्मोपसम्पद्य ज्ञानस्वरूपोऽपहतपाष्मत्वादिसत्यसङ्कल्पत्वपर्यन्तगुणक आविर्भवतीत्युक्तम् । तमधिकृत्य तस्य सङ्कल्पत्वप्रयुक्ता व्यवहाराश्च श्रूयन्ते ‘स तत्र पर्येति जक्षत् क्रीडन् रममाणः स्त्रीभिर्वा यानैर्वा ज्ञातिभिर्वा’ इति । किमस्य ज्ञात्यादिप्राप्तिः प्रयत्नान्तरसापेक्षा? उत परमपुरुष- स्येव सङ्कल्पमात्रादेव भवतीति विशये-लोके राजादीनां सङ्कल्पत्वेन व्यवह्रियमाणानां कार्यनिष्पादने प्रय-त्नान्तरसापेक्षत्वदर्शनादस्यापि तत्सापेक्षा ।  इति प्राप्त उच्यते-सङ्कल्पादेव-इति । कुतः? तछ्रुतेः, ‘स यदि पितृलोककामो भवति सङ्कल्पादेवास्य पितरः समुत्तिष्ठन्ति’ इति हि सङ्कल्पादेवास्य पित्रादीनं समुत्थानं श्रूयते । न च प्रयत्नान्तरसापेपेक्षत्वाभिधायि श्रुत्यन्तरं दृश्यते; येनास्य सङ्कल्पादेवेत्यवधारणस्य विज्ञानधन एवेतिवद् व्यवस्थापनं क्रियते ।। ८ ।।</div>
</div>
<div class="verse" type="sutra" id="SB_C04_S04_V09" data-adhikaranaID="SB_C04_S04_A154" data-adhikarana="सङ्कल्पाधिकरणम्">
<div class="versetext"> अत एव चानन्याधिपतिः ।। ९ ।। </div>
<div class="bhashya" id="SB_C04_S04_V09_B1">यतो मुक्तः सत्यसङ्कल्पः; अत एवानन्याधिपतिश्च । अन्याधिपतित्वं हि विधिनिषेथयोग्यत्वम्, विधिनिषे-धयोग्यत्वे हि प्रतिहतसङ्कल्पत्वं भवेत् । अतः सत्यसङ्कल्पत्वश्रुत्यैवानन्याधिपतित्वं च सिद्धम् । अत एव ‘स स्वराड् भवति’ इत्युच्यते ।। ९ ।।</div>
</div>
<div class="verse" type="sutra" id="SB_C04_S04_V10" data-adhikaranaID="SB_C04_S04_A155" data-adhikarana="अभावाधिकरणम्">
<div class="versetext"> अभावं वादरिराह ह्येवम् ।। १० ।। </div>
<div class="bhashya" id="SB_C04_S04_V10_B1"> किं मुक्तस्य देहेन्द्रियाणि न सन्ति अथवा यथासङ्कल्पं सन्ति? न सन्ति चेति  ४.४.१०  विशये-शरीरेन्द्रियाणामभावं वादरिराचार्यो मन्यते । कुतः? आह ह्येवम् ‘ न ह वै सशरीरस्य सतः प्रिया-प्रिययोरपहतिरस्ति   । अशरीरं वा व सन्तं न प्रियाप्रिये स्पृशतः’ इति शरीरसम्बन्धे दुःखस्यावर्जनीयत्वमभि-धाय ‘अस्माच्छरीरात्समुत्थाय परं ज्योतिरुपसम्पद्य स्वेन रूपेणाभिनिष्पद्यते’ इति मुक्तस्याशरीरत्वं ह्याह श्रुतिः ।। १० ।।  </div>
</div>
<div class="verse" type="sutra" id="SB_C04_S04_V11" data-adhikaranaID="SB_C04_S04_A155" data-adhikarana="अभावाधिकरणम्">
<div class="versetext"> भावं जैमिनिर्विकल्पामननात् ।। ११ ।। </div>
<div class="bhashya" id="SB_C04_S04_V11_B1">मुक्तस्य शरीरेन्द्रियभावं जैमिनिराचार्यो मन्यते, कुतः? विकल्पपामननात्-विविधः कल्पो विकल्पः वैवि-द्यमित्यर्थः, ‘स एकधा भवति त्रिधा भवति पञ्चधा भवति सप्तधा’ इत्यादिश्रुतेः । आत्मन एकस्याच्छेद्य-स्यानेकदाभावासम्भवात् । त्रिधाभावादयः शरीरनिबन्धना इत्यवगम्यते । अशरीरत्ववचनं तु कर्मनिमि-त्तशरीरभावपरं, तदेव हि शरीरं प्रियाप्रियहेतुः ।। भगवांस्तु बादरायणः स्वमतेन सिद्धान्तमाह -  </div>
</div>
<div class="verse" type="sutra" id="SB_C04_S04_V12" data-adhikaranaID="SB_C04_S04_A155" data-adhikarana="अभावाधिकरणम्">
<div class="versetext"> द्वादशाहवदुभयविधं बादरारणोऽतः ।। १२ ।। </div>
<div class="bhashya" id="SB_C04_S04_V12_B1"> ‘सङ्कल्पादेव’इत्येतदतश्शब्देन परामृश्यते, अत एव सङ्कल्पात्, उभयविधं सशरीरमशरीरं च मुक्तं भगवा- न्बादरायणो मन्यते । एवं चोभयी श्रुतिरुपपद्यते, द्वादशाहवत्-यथा ‘द्वादशाहमअद्धिकामा उपेयुः’ ‘द्वाद-शाहेन प्रजाकामं याजयेत्’ इत्युपैतियजतिचोदनाभ्यां सङ्कल्पभेदेन सत्रमहीनञ्च भवति ।। १२ ।।</div>
</div>
<div class="verse" type="sutra" id="SB_C04_S04_V13" data-adhikaranaID="SB_C04_S04_A155" data-adhikarana="अभावाधिकरणम्">
<div class="leading_bhashya" id="SB_C04_S04_V13_I01">  यदा शरीराद्युपकरणवत्त्वम्; तदा तानि शरीराद्युपकरणानि स्वेनैव सृष्टानीति नास्ति नियम इत्याह - </div>
<div class="versetext"> तन्वभावे सन्ध्यवदुपपत्तेः ।। १३ ।। </div>
<div class="bhashya" id="SB_C04_S04_V13_B1"> स्वेनैव सृष्टतनुप्रभृत्युपकरणाभावे परमपुरुषसृष्टैरुपकरणैर्भोगोपपत्तेः सत्यसङ्कल्पोऽपि स्वयं न सृजति । यथा  ४.४.१३  स्वप्ने ‘अथ स्थान् रथयोगान् पथः सृजते’ इत्यारभ्य ‘अथ वेशन्तान् पुष्करिण्यः स्त्रवन्त्यः सृजते स हि कर्त्ता’ इति ‘य एषु सुप्तेषु जागर्ति कामं कामं पुरुषो निर्मिमाणः तदेव शुक्रं तद्व्रह्म तदेवामृतमुच्यते तस्मि-◌ँल्लोकाः श्रितास्सर्वे तदु नात्येति कश्चन’ इति चेश्वरसृष्टैः रथाद्युपकरणैर्जीवोभुङ्क्त, तथा मुक्तोऽपि ली◌ाला-प्रवृत्तेनेश्वरेण सृष्टैः पितृलोकादिभिर्लीलारसं भुङ्क्ते ।। १३ ।।</div>
</div>
<div class="verse" type="sutra" id="SB_C04_S04_V14" data-adhikaranaID="SB_C04_S04_A155" data-adhikarana="अभावाधिकरणम्">
<div class="versetext">भावे जाग्रद्वत् ।। १४ ।। </div>
<div class="bhashya" id="SB_C04_S04_V14_B1"> स्वसङ्कल्पादेव सृष्टतनुप्रभृतिपितृलोकाद्युपरणभावे जाग्रत्पुरुषभोगवन्मुक्त्◌ोपि लीलारसं भुङ्क्ते; परमपुरुषो- ऽपि लीलार्थं दशरथवसुदेवादिपितृलोकादिकमात्मनः सृष्ट्वा तैमर्नुष्यधर्मलीलारसं यथा भुङ्क्ते, तथा मुक्त-◌ानामपि स्वलीलायै पितृलोकादिकं स्वयमेव सृजति कदाचित्, कदाचिच्च मुक्ताः सत्यसङ्कल्पत्वात् परम-पुरुषलीलान्तर्गतस्वपितृलोकादिकं स्वयमेव सृजन्तीति सर्वमुपपन्नम् ।। १४ ।।</div>
</div>
<div class="verse" type="sutra" id="SB_C04_S04_V15" data-adhikaranaID="SB_C04_S04_A155" data-adhikarana="अभावाधिकरणम्">
<div class="leading_bhashya" id="SB_C04_S04_V15_I01"> नन्वात्माऽणुपरमाण इत्युक्तम्, कथमनेकशरीरेष्वेकस्याणोरात्माभिमानसम्भव इत्यत्राह - </div>
<div class="versetext">प्रदीषवदावेशस्तथा हि दर्शयति ।। १५ ।।</div>
<div class="bhashya" id="SB_C04_S04_V15_B1">यथा प्रदीषस्यैकस्यैकस्मिन्देशे वर्त्तमानस्य स्वप्रभया देशान्तरावेशः, तथाऽऽत्मनोऽप्येकदेशस्थितस्यैव स्वप्रभारूपेण चैतन्येन सर्वशरीरावेशो नानुपपन्नः । यथा चैकस्मिन्नपि देहे हृदयाद्येकप्रदेशविर्त्तनोऽपि चैत- न्यव्याप्रत्या सर्वस्मिन्देहे   आत्माभिमानस्तद्वचत् । इयान्विशेषः-अमुक्तस्य कमर्णा सङ्कुचितज्ञानस्य देहा-  ४.४.१५  न्तरेष्वात्माभिमानानुगुणा व्याप्तिर्न सम्भवति; मुक्तस्य त्वसङ्कुचितज्ञानस्य यथासङ्कल्पमात्माभि-मानानुगुणा व्याप्तिरिदमिति ग्रहणानुगुणा च नानुपपन्ना । तथा हि दर्शयति- ‘बालग्रशतभागस्य शतधा कल्पितस्य च । भागो जीवः स विज्ञेयः स चानन्त्याय कल्पते’ इति । अमुक्तस्य कर्म नियामकम्, मुक्त- स्य तु स्वेच्छेति विशेष ।।</div>
</div>
<div class="verse" type="sutra" id="SB_C04_S04_V16" data-adhikaranaID="SB_C04_S04_A155" data-adhikarana="अभावाधिकरणम्">
<div class="leading_bhashya" id="SB_C04_S04_V16_I01"> ननु परं ब्रह्म प्राप्तस्यान्तरबाह्यमानलोषं दर्शयति श्रुतिः, ‘प्राज्ञेनात्मना सम्परिष्वक्तो न बाह्मं किञ्चन वेद नान्तरम्’ इति, तत्कथं मुक्तस्य सार्वममुच्यते? तत्रोत्तरम्-  </div>
<div class="versetext"> स्वाप्ययसम्पत्त्योरन्यतरापेक्षमाविष्कृतं हि ।। १६ ।।  </div>
<div class="bhashya" id="SB_C04_S04_V16_B1">  नेदं वचनं मुक्तविषयम्, अपि तु स्वाप्ययसम्पत्त्योरन्यतरापेक्षम् । स्वाप्ययः सुषुप्तिः, सम्पत्तिश्च मरणं, ‘वाङ्मनसि सम्पद्यते’ इत्यारभ्य ‘तेजः परस्यां देवताया’मिति वचनात् तयोश्चावस्थयोः प्राज्ञप्राप्तिर्निः-सम्बोधत्वं च विद्येते । अतस्तयोरन्यतरापेक्षमिदं वचनम् । सुषुप्तिमरणयोनिर्◌ःसम्बोधत्वं मुक्तस्य च सर्व-मत्वमाविष्कृतं हि श्रुत्या ‘नाह खल्वयमेवं सम्प्रत्यात्मानं जानात्ययमह मस्मीति नो एवेमानि भूतानि  ४.४.१६  विनाशमेवापीतो भवति नाहमत्र भोग्यं पश्यामि’ इति सुषुप्तिबेलायां निस्सम्बोधत्वमुकत्वा तस्मिन्नेव वाक्ये मुक्तमधिकृत्य ‘स वा एष दिव्येन चक्षुषा मनसैतान्कामान् पश्यन् रमते य एते ब्रह्मलोके’ इति सर्व-ज्ञत्वमुच्यते । तथा ‘सर्वं ह पश्यः पश्यति सर्वप्राप्नोति सर्वशः’ इति च स्पष्यमेव सर्वज्ञत्वमुच्यते । तथा मरणे च निस्सम्बोधत्वम्, एतेभ्ये भूतेभ्यः समुत्थाय तान्येवानुविनश्यति’ इत्युक्तं, विनश्यति न पश्यती- त्यर्थः । अतः ‘प्राज्ञेनात्मना’ इति वचनं स्वाप्ययसम्पत्त्योरन्यतरापेक्षम् ।। १६ ।। </div>
</div>
<div class="verse" type="sutra" id="SB_C04_S04_V17" data-adhikaranaID="SB_C04_S04_A156" data-adhikarana="जगद्व्यापाराधिकरणम्">
<div class="versetext"> जगद्वयापरवर्जं प्रकरणादसन्निहितत्वाच्च ।। १७ ।। </div>
<div class="bhashya" id="SB_C04_S04_V17_B1">किं मुक्तस्यैश्वर्य्यं जगत्सृष्टयादि परमपुरुषासाधारणं सर्वेश्वरत्वमपि? उत तद्र- हितं केवलपरमपुरुषानुभवविषयम्? इति संशयः । किं युक्तं जगदीश्वरत्वमपीति । कुः? ‘निरञ्जनः परमं साम्यमुपैति’ इति परमपुरुषेण परमसाम्यापत्तिश्रुतेः, सत्यसङ्कल्पत्वश्रुतेश्च । न हि परमसाम्यसत्यसङ्कल्पत्वे सर्वेश्वरासाधारणजगन्नियमेन विनोपपद्येते । अतः सत्यसङ्कल्पत्वपरमसाम्योपपत्तये समस्तजगन्नियमनरूप-मपि मुक्तस्यैश्वय्यर्मिति ।</div>
<div class="bhashya" id="SB_C04_S04_V17_B2">एवं प्राप्ते प्रचक्ष्महे-जगद्वयापारवर्जम्-इति । जगद्वयापारः- निखिलचेतनस्वरूपस्थितिप्रवृत्तिभेदनिय- मनम् । तद्वर्ज्जं निरस्तनिखिलतिरोधानस्य निर्व्याजब्रह्मानुभवरूपं मुक्तस्यैश्वर्य्यम् । कुतः? प्रकरणात्,  ४.४.१७  निखिलजगन्नियमनं हि परं ब्रह्म प्रकृत्याम्नायते ‘यतो वा इमानि भूतानि जायन्ते येन जातानि जीवन्ति यत्प्रयन्त्यभिसंविशन्ति तद्विजिज्ञासख तद्व्रह्म’ इति । यद्येतन्निखिलजगन्नियमनं मुक्तानामपि साधारणं स्यात्, ततश्चेदं जगद्वश्वरत्वरूपं ब्रह्मलक्षणं न सङ्गच्छते । असाधारणस्य हि लक्षणत्वम् । तथा ‘सदेव सोम्येदमग्र असीदेकमेवाद्वितीयं तदैक्षत बहुस्यां प्रजायेयेति तत्तेजोऽसृजत’ ‘ब्रह्म वा इदमेकमेवाग्र असी- त्तदेकं सन्नव्यभवत् तच्छ्रेयोरूपमत्यसृजत क्षत्रं यान्येतानि देवक्षत्राणि इन्द्रो वरुणः सोमो रुद्रः पर्जन्यो यमो मृत्युरीशान इति’ ‘आत्मा वा इदमेव एवाग्र असीत् नान्यत्किञ्चन मिषत् स ईक्षत लोकान्नु सृजा इति स इमाँल्लोकानसृजत’ ‘एको ह वै नारायण आसीन्न ब्रह्मा नेशानो नेमे द्यावापृथिवी न नक्षत्राणि नापो नाग्निर्न सोमो न सूय्र्यः स एकाकी न रमेत तस्य ध्यानान्तस्थस्यैका कन्या दशेन्द्रियाणि’   इत्यादिषुः । यः पृथिव्यां तिष्ठन् पृथिव्या अन्तरः’ इत्यारभ्य आत्मनि तिष्ठन्’ इत्यादिषु च निखिलजगन्नियमनं परमपुरुषं प्रकृत्यैव श्रूयते । असन्निहितत्वाच्च-न चैतेषु निखिलजगन्नियमनप्रसङ्गेषु मुक्तस्य सन्निधानमस्ति, येन जगद्वयापार-स्तस्यापि स्यात् ।। १७ ।।</div>
</div>
<div class="verse" type="sutra" id="SB_C04_S04_V18" data-adhikaranaID="SB_C04_S04_A156" data-adhikarana="जगद्व्यापाराधिकरणम्">
<div class="versetext"> प्रत्यक्षोपदेशान्नेति चेन्नाधिकारिकमण्डलस्थोक्तेः ।। १८ ।।</div>
<div class="bhashya" id="SB_C04_S04_V18_B1"> ‘स स्वराड् भवति तस्य सर्वेषु लोकेषु कामचारो भवति’ ‘स इमांल्लोकान्कामान्नीकामरूप्यनुसञ्चरन्’ इति प्रत्यक्षेण श्रुत्या मुक्तस्य जगद्वयापार उपदिश्यते । अतो न जगद्वयापारवजर्मिति चेत्-तन्न, आधिकारि-कमण्डलस्थोक्तेः, आधिकारिकाः-अधिकारेषु नियुक्ता हिरण्यगर्भादयः मण्डलानि-तेषां लोकाः; तत्स्थाः- भोगा मुक्तस्याकर्मवश्यस्य भवन्तीत्ययमर्थ ‘तस्य सर्वेषु लोकेषु कामचारो भवति’ इत्यादिनोच्यते, अक-मर्प्रतिहतज्ञानो मुक्तो विकारलोकान् ब्रह्मविभूतिभूताननुभूय यथाकामं तृष्यतीत्यर्थः । तदेवं विकारान्त-  ४.४.१८  र्वत्तिन आधिकारिकमण्डलस्थान्सर्वान् भोगान् बह्मविभूतिभूताननुभवतीत्यनेन वाक्येनोच्यते; न जगद्वया-पारः ।। १८ ।।</div>
</div>
<div class="verse" type="sutra" id="SB_C04_S04_V19" data-adhikaranaID="SB_C04_S04_A156" data-adhikarana="जगद्व्यापाराधिकरणम्">
<div class="leading_bhashya" id="SB_C04_S04_V19_I01"> यदि संसारिवन्मुक्तोऽपि विकारान्तर्वत्तिनो भोगान् भुङ्क्ते; तर्हि बद्धस्येव मुक्तस्यापि अन्तवदेव भोग्य-जातमल्पं च स्यात्तत्राह -  </div>
<div class="versetext"> विकारावर्त्ति च तथा हि स्थितिमाह ।। १९ ।। </div>
<div class="bhashya" id="SB_C04_S04_V19_B1"> विकारे जन्मादिके न वर्त्तते इति विकारावर्त्ति, निर्धूतनिखिलविकारं निखिलहेयप्रत्यनीककल्याणैकतानं निरतिशयान्दं परं ब्रह्म सविभूतिकं सकलकल्याणगुणमनुभवति मुक्तः । तद्विभूत्यन्तर्गतत्वेन विकारवर्त्तिनां लोकानामपि मुक्तभोग्यत्वं, तथा हि परस्मिन् ब्रह्मणि निर्विकारे अनवधिकातिशयानन्दे मुक्तस्यानुभवितृ- त्वेन स्थितिमाह श्रुतिः ‘यदा ह्यैवेष एतस्मिन्नदृश्येऽनात्म्येऽनिरुक्तेऽनिलयनेऽभयं प्रतिष्ठां विन्दते अथ सो- ऽभयं गतो भवति’ ‘रसो वै सः रसं ह्येवायं लब्ध्वाऽऽनन्दीभवति’ इत्यादिका । तद्विभूतिभूतं जगत्तत्रैव वर्तते ‘तर्स्मिल्लोकाः श्रिताः सर्वे तदु नात्येति कश्चन’ इति श्रुतेः । अतः सविभूतिकं ब्रह्मानुभवन् विकारान्तवर्र्तिन आधिकारिकमण्डलस्थानपि भोगान् भुङ्क्ते इति ‘सर्वेषु लोकेषु कामचारः’ इत्यादिनोच्यते; न मुक्तस्य जग-द्वयापारः ।। १९ ।।  </div>
</div>
<div class="verse" type="sutra" id="SB_C04_S04_V20" data-adhikaranaID="SB_C04_S04_A156" data-adhikarana="जगद्व्यापाराधिकरणम्">
<div class="versetext"> दर्शयतश्चेवं प्रत्यक्षानुमाने ।। २० ।।</div>
<div class="bhashya" id="SB_C04_S04_V20_B1">  अस्य प्रत्यगात्मनो मुक्तस्य नियाम्यभूतस्य नियन्तृभूतपरमपुरुषासाधारणं जगद्वयापाररूपं निमनं न सम्भवतीत्युक्तम् । निखिलजगन्नियमनरूपो व्यापारः परमपुरुषासाधारणं इति दर्शयतः श्रुतिस्मृती-  ४.४.२०  भीषाऽस्माद्वातः पवते भीषोदेति सूर्यः भीषाऽस्मादग्निश्चेन्द्रश्च मृत्युर्धावति पञ्चमः’ इति ‘एतस्य वा अक्षरस्य प्रशासने गार्गि सूर्याचन्द्रमसौ विधृतौ तिष्ठतः’ इत्यि◌ाद । तथा ‘एष सर्वेश्वर एष भूताधिपतिरेष भूतपाल एष सेतुर्विधरण एषां लोकानामसम्भेदाय’ इति च श्रुतिः । स्मृतिरपि ‘मयाऽध्यक्षेण प्रकृतिः सूयते सचराचरम् । हेतुनाऽनेन कौन्तेय जगद्धि परिवर्त्तते’ इति, ‘विष्टभ्याहमिपं कृत्स्नमेकांशेन स्थितो जग’दिति च । तथा मुक्तस्य सत्यसङ्कल्पत्वादिपूर्वकस्याप्यानन्दस्य परमपरुरुष एव हेतुरिति श्रुतिस्मृती दर्शयतः- ‘एष ह्येवा-नन्दयाति’ ‘मां च योऽव्यभिचारेण भक्तियोगेन सेवते । स गुणान्तमतीत्यैतान् ब्रह्मभूयाय कल्पते । ब्रह्म-णोऽहि प्रतष्ठाहममृतस्याव्ययस्य च । शाश्वतस्य च धर्मस्य सुखस्यैकान्तिकस्य च’ इति । यद्यप्यपहतपा-ष्मत्वादिः सत्यसङ्कल्पत्वपर्यन्तो गुणगणः प्रत्यगात्मनः स्वाभाविक एवाविर्भूतः । तथाऽपि तस्य तथावि-धत्वमेव परमपुरुषायत्तं, तस्य नित्यस्थितिश्च तदायत्ता, परमपुरुषस्यैतन्नित्यताया नित्येष्टत्वान्नित्यतया वर्तत इति न   कश्चिद्विरोधः । एवमेव परमपुरुषभोगोपकरणस्य लीलोपकरणस्य च नित्यतया शास्त्रावगतस्य परमपुरुषस्य नित्येष्टत्वादेव तथाऽवस्थानमस्तीति शास्त्रादवगम्यते । अतो मुक्तस्य सत्यसङ्कल्पत्वं परम-पुरुषासाम्यञ्च जगद्वयापारवर्ज्जम् ।। २० ।। </div>
</div>
<div class="verse" type="sutra" id="SB_C04_S04_V21" data-adhikaranaID="SB_C04_S04_A156" data-adhikarana="जगद्व्यापाराधिकरणम्">
<div class="versetext"> भोगमात्रसाम्यलिङ्गाच्च ।। २१ ।।  </div>
<div class="bhashya" id="SB_C04_S04_V21_B1">  ब्रह्मयाथात्म्यानुभवरूपभोगमात्रेण मुक्तस्य ब्रह्मसाम्यप्रतिपादनाच्च लिङ्गात् जगद्वयापारवर्ज्जमित्यवगम्यते ‘सोऽश्नूते सर्वान्कामान्सह ब्रह्मणा विपश्चिता’ इति । अतो मुक्तस्य परमपुरुषसाम्यं सत्यसङ्कल्पत्वं च पर-मपुरुषासाधारणनिखिलजगन्नियमनश्रुत्यानुगुण्येन वर्णनीयमिति जगद्वयापारवर्जमेव मुक्तैश्वर्यम् ।। २१ ।। </div>
</div>
<div class="verse" type="sutra" id="SB_C04_S04_V22" data-adhikaranaID="SB_C04_S04_A156" data-adhikarana="जगद्व्यापाराधिकरणम्">
<div class="leading_bhashya" id="SB_C04_S04_V22_I01">यदि परमपुरुषायत्तं मुक्तैश्वर्यम्, तर्हि तस्य स्वतन्त्रत्वेन तत्सङ्कल्पान्मुक्तस्य पुनरावृत्तिसम्भवाशङ्केत्यत्राह - </div>
<div class="versetext">अनावृत्तिश्शब्दादनावृत्तिश्शब्दात् ।। २२ ।। </div>
<div class="bhashya" id="SB_C04_S04_V22_B1">यथा निखिलहेयप्रत्यनीककल्याणैकतानो जगज्जन्मादिकारणं समस्तवस्तुविलक्षणः सर्वज्ञः सत्यसङ्कल्पः आश्रितवात्सल्यैकजलधिः परमकारुणिको निरस्तसमाभ्यधिकसम्भावनः परब्रह्माभिधानः-परमपुरुषोऽ- स्तीति शब्दादवगम्यते, एवमहरहरनुष्ठीयमानवर्णाश्रमधर्मानुगृहीततदुपासनरूपतत्समाराधनप्रतीः उपा-सीनाननादिकालप्रवृत्तानन्तदुस्तरकर्मसञ्चयरूपाविद्यां विनिवर्त्य स्वयाथात्म्यानुभवरूपानवधिकातिशया- नन्दं प्रापय्य पुनर्नावर्तयतीत्यपि शब्दादेवावगम्यते । शब्दश्च ‘स खल्वेवं वर्तयन् यावदायुषं ब्रह्मलोकमभि-सम्पद्यते न च पुनरावर्तते न च पुनरावर्तते’ इत्यादिकः । तथा च भगवता स्वयमेवोक्तम् ‘मामुषेत्य पुन- र्जन्म दुःखालयमशाश्वतम् । नाप्नुवन्ति महात्मानः संसिद्धि परमां गताः ।। आब्रह्मभुवनाल्लोकाः पुनराव-र्तिनोऽर्जुन । मामुपेत्य तु कौन्तेय पुनर्जन्म न विद्यते’ इति । न चोच्छिन्नकर्मबन्धस्यासङ्कुचितज्ञानस्य परब्रह्मानुभवैकस्वभावस्य तदेकपि◌्रयस्यानवधिकातिशयानन्दं ब्रह्मानुभवतोऽन्यापेक्षातदर्थारम्भाद्यसम्भवात्  ४.४.२२  पुनरावृत्तिशङ्का । न च परमपुरुषः सत्यसङ्कल्पोऽत्यर्थप्रियं ज्ञानिनं लब्ध्वा कदाचिदावर्तयिष्यति; य एवमाह - ‘प्रियो हि ज्ञानिनो इत्यर्थमहं स च मम प्रियः । उदाराः सर्व एवैते ज्ञानी त्वात्मैव मे मतम् ।। आस्थितः स हि युक्तात्मा मामेवानुत्तमां गतिम् । बहूनां जन्मनामन्ते ज्ञानवान्मां प्रपद्यते । वासुदेवः सर्वमिति स महात्मा सुदुर्लभः’ इति । सूत्राभ्यासः शास्त्रपरिसमाप्तिं द्योतयतीति सर्वं समञ्जसम् ।।</div>
<div class="authorline"> इति श्रीभगवद्रामानुजविरचिते शारीरकमीमांसाभाष्ये  चतुर्थस्याध्यायस्य चतुर्थः पादः  ॥</div>
<div class="authorline"> इति श्रीमच्छारीरकमीमांसासूत्रभाष्यं सम्पूर्णम् ॥</div>
</div>
</div>
</div>
</div>
</div>
</body>
